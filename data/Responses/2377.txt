                                                                       Mgr. Bc. Jakub Michálek
                                                                       elektronicky podepsáno


                                  Veřejná konzultace
                       k revizi pravidel autorského práva v EU

     I. Úvod
A.      Kontext konzultace
Během posledních dvou desetiletí se díky digitální technologii a internetu změnily způsoby
tvorby, distribuce a zpřístupňování obsahu. Těm, kdo tvoří a produkují obsah (např. film,
román, píseň), se naskýtají nové možnosti a příležitosti. A totéž platí pro nové i dosavadní
distribuční platformy, pro instituce typu knihoven, pro činnosti, jako je např. výzkum, i pro
občany, kteří dnes počítají s tím, že k obsahu budou mít přístup – pro informační, vzdělávací i
zábavní účely – bez ohledu na zeměpisné hranice.
Nové prostředí ale přináší i nové výzvy. Trh se například musí adaptovat na stále nové formy
distribuce a užití. Reagovat musí také zákonodárci, kteří musí systém práv i jejich omezování
a vynucování udržovat na výši doby, což znamená, že musí systém přizpůsobovat novému
prostředí. Tato konzultace se zaměřuje právě na úkol zákonodárců: zajistit, aby
autorskoprávní předpisový rámec EU nadále plnil svůj účel v digitálním prostředí – aby
podporoval tvorbu a inovaci, umožňoval plné využití možností plynoucích z jednotného trhu,
napomáhal růstu ekonomiky a jejímu investičnímu rozvoji a přispíval k rozvíjení kulturní
rozmanitosti.
Ve svém „Sdělení o obsahu na jednotném digitálním trhu“1 vytyčila Komise dva paralelní
postupy: první z nich je zaměřen na dovršení současných snah o revizi a modernizaci
legislativního rámce autorského práva v EU2 3 s tím, že v roce 2014 se rozhodne, zda budou
podány návrhy na legislativní reformu; druhý z nich je zaměřen na snazší nalézání účelných
řešení, vycházejících z průmyslové praxe a z dialogu zainteresovaných subjektů na téma
„Licence pro Evropu“ se zaměřením na otázky, u nichž se předpokládalo, že dosažení
rychlého pokroku je nutné a možné.
Proces probíhající pod názvem „Licence pro Evropu“ nyní končí4. Komise vítá praktická
řešení, která v této souvislosti navrhly zainteresované subjekty, a hodlá sledovat falší postup.
Záruky (závazné přísliby) byly získány od zainteresovaných subjektů ve všech čtyřech
pracovních skupinách (ve skupině pro přeshraniční přenositelnost služeb; pro obsah
generovaný uživatelem; pro audiovizuální a filmové dědictví; a pro vytěžování textů a dat).
Komise celkově předpokládá, že tyto přísliby budou dalším krokem k vytvoření příznivějšího
uživatelského prostředí, a že tomu tak bude v nejrůznějších situacích. Komise také bere na
vědomí, že ve dvou skupinách – pro obsah generovaný uživatelem a pro vytěžování textů a
dat – se zúčastněné zainteresované subjekty neshodly ani na otázkách k řešení, ani na
výsledcích. K diskusi a výsledkům procesu „Licence pro Evropu“ se bude také přihlížet při
revizi legislativního rámce.
Součástí revizního procesu je i nynější veřejná konzultace, kterou Komise zahajuje k tématům
stanoveným ve Sdělení o obsahu na jednotném digitálním trhu, tj. „teritorialita na vnitřním
trhu, harmonizace, omezení autorského práva a výjimky z něj v digitální éře; roztříštěnost
1
  KOM (2012)789 v konečném znění, 18/12/2012.
2
  Vyhlášeno ve strategii „Jednotný trh práv duševního vlastnictví: KOM (2011)287 v konečném znění 24/05/2011.
3
   „…který vychází z tržních studií a posouzení dopadů a návrhů právních předpisů“, jak se uvádí ve Sdělení
(2012) 789.
4
  Viz „Licences for Europe – ten pledges to bring more content online“ [Licence pro Evropu – deset záruk za více obsahu
online]: http://ec.europa.eu/internal_market/copyright/docs/licences-for-europe/131113_ten-pledges_en.pdf .

                                                                                                                     1
trhu EU s autorským právem; a jak zlepšit účinnost a účelnost vymáhání autorského práva a
zároveň podpořit legitimitu v širším kontextu reformy autorského práva“. Jak bylo
zdůrazněno v závěrech ze zasedání Evropské rady v říjnu 20135, „Poskytování digitálních
služeb a obsahu v rámci jednotného trhu vyžaduje, aby byl zaveden systém autorského práva
odpovídající digitálnímu věku. Komise proto na jaře roku 2014 dokončí svůj přezkum rámce
EU pro autorská práva. Je důležité modernizovat evropský systém autorských práv, a stejně
tak i usnadnit poskytování licencí, avšak současně je třeba zajistit vysokou úroveň ochrany
práv duševního vlastnictví a zohledňovat kulturní rozmanitost“.
Tato konzultace vychází z dřívějších konzultací a veřejných jednání, zvláště těch, která se týkala
„Zelené knihy o autorském právu ve znalostní ekonomice“6, „Zelené knihy o online distribuci
audiovizuálních děl“7 a „Obsahu Online“8. Tyto uvedené konzultace byly cenným zdrojem
zpětné vazby od zainteresovaných subjektů k celé řadě otázek v širokém tematickém záběru –
od teritoriality autorského práva a možností překonat tuto teritorialitu, přes výjimky pro šíření
znalostí online až po odměňování nositelů práv, především pak v audiovizuálním odvětví. Svoje
názory uváděli zainteresované subjekty představující všechny fáze hodnotového řetězce včetně
nositelů práv, distributorů, spotřebitelů a příslušníků akademické obce. Názory na nejvhodnější
další postup při řešení jednotlivých otázek se široce různily. Po „Zelené knize o autorském
právu ve znalostní ekonomice“ následovalo Sdělení. Odpovědi na „Zelenou knihu o online
distribuci audiovizuálních děl“ poskytly východiska k následné diskusi na téma směrnice o
kolektivní správě autorského práva a také k procesu nynější revize.

B.     Jak předložit odpovědi na tento dotazník
Laskavě zašlete odpovědi do 5. února 2014 ve formátu word nebo pdf na e-mailovou adresu
GŘ pro vnitřní trh a služby: markt-copyright-consultation@ec.europa.eu. Vezměte laskavě
na vědomí, že odpovědi poslané po tomto termínu se nebudou brát v úvahu.
Tato konzultace je určena pro různé kategorie zainteresovaných subjektů. U každé otázky se
v možném rozsahu uvádí, které kategorie (kategorií) respondentů se daná otázka nejspíše týká
(anotace v závorce před samotnou otázkou). Respondenti by přesto měli pokud možno
odpovědět na každou z otázek. Na druhé straně však upozorňujeme, že kromě identifikace
respondenta není žádná z otázek povinná. Přijatelné budou i odpovědi reagující jen na část
otázek.
Odpovědi laskavě uveďte přímo v tomto konzultačním dokumentu. U otázek typu
„Ano/Ne/Žádný názor“ laskavě uveďte odpověď tučným písmem a podtrhněte ji, abychom
bez potíží zjistili, kterou odpověď jste zvolili.
Odpovědi na otázky laskavě vztahujte k situaci v členských státech EU. Kde to bude možné,
tam laskavě také uveďte, jaký dopad budou Vámi uvedené možnosti mít z hlediska nákladů,
příležitostí a výnosů.
Materiály veřejné konzultace jsou k dispozici v angličtině, avšak odpovědi můžete zaslat
v kterémkoli z 24 oficiálních jazyků EU.




5
  EUCO 169/13, 24/25 October 2013.
6
  KOM(2008) 466/3,
http://ec.europa.eu/internal_market/copyright/copyright-infso/index_en.htm#maincontentSec2.
7
  KOM(2011) 427 v konečném znění, http://ec.europa.eu/internal_market/consultations/2011/audiovisual_en.htm.
8
  http://ec.europa.eu/internal_market/consultations/2009/content_online_en.htm.

                                                                                                               2
C.    Ochrana údajů
Příspěvky získané v tomto kole konzultací i souhrnná zpráva, kde budou prezentovány
odpovědi ve statistické a agregované podobě, budou zveřejněny na webové stránce GŘ pro
vnitřní trh (DG MARKT).
Vezměte laskavě na vědomí, že všechny došlé příspěvky budou zveřejněny spolu s identitou
osoby, od níž byl příspěvek získán (tj. přispěvatele), pokud přispěvatel neuvede námitku, že
by zveřejnění jeho osobních údajů poškodilo jeho legitimní zájmy. V takovém případě bude
příspěvek na základě přispěvatelovy výslovné žádosti zveřejněn v anonymní formě. Jinak
příspěvek nebude zveřejněn vůbec a ani jeho obsah nebude pojat do souhrnné zprávy.
Přečtěte si také laskavě naše prohlášení o ochraně údajů – Privacy statement.




                                                                                          3
UVEĎTE LASKAVĚ SVOJI TOTOŽNOST:


Jméno:
Mgr. Bc. Jakub Michálek, Praha 8, Česká republika


Organizace (například nevládní organizace, obchodní sdružení, komerční podniky) nechť
v zájmu transparentnosti poskytnou veřejnosti relevantní informace tím, že se zaregistrují u
Rejstříku zástupců zájmových skupin [Interest Representative Register] a přijmou jeho etický
kodex.
   •   Jste-li jako organizace už registrováni, uveďte zde laskavě svoje identifikační číslo.
       V takovém případě se bude mít za to, že Váš příspěvek reprezentuje názory celé
       organizace.
…………………………………………………………………………………………………..
…………………………………………………………………………………………………..


   •   Není-li Vaše organizace registrována, máte nyní příležitost se registrovat. Odpovědi od
       organizací, které nejsou registrovány, budou uvedeny samostatně zvlášť.



Chcete-li svoji odpověď předložit anonymně, pak to zde (níže) laskavě uveďte tak, že
podtrhnete následující odpověď:


   •   Ano, chci svou odpověď předložit anonymně.




                                                                                            4
TYP RESPONDENTA (Laskavě podtrhněte správnou variantu):
     Koncový uživatel/spotřebitel (např. uživatel internetu, čtenář, předplatitel služeb
     hudební nebo audiovizuální povahy, pracovník výzkumu, student) NEBO zástupce
     koncových uživatelů/spotřebitelů
      pro účely tohoto dotazníku: dále jen (běžně v otázkách)                   „koncový
     uživatel/spotřebitel“


     Institucionální uživatel (např. škola, univerzita, výzkumné středisko, knihovna,
     archiv) NEBO zástupce institucionálních uživatelů
      pro účely tohoto dotazníku: dále jen (běžně v otázkách) „institucionální uživatel“


     Autor/výkonný umělec NEBO zástupce autorů/ výkonných umělců

     Vydavatel/producent/vysílatel NEBO zástupce vydavatelů/producentů/vysílatelů
      pro účely tohoto dotazníku obě posledně jmenované kategorie: dále jen (běžně v
     otázkách) „nositel práv“


     Zprostředkovatel/distributor/poskytovatel (provozovatel) jiných služeb (např.
     poskytovatel online služeb hudební nebo audiovizuální povahy, provozovatel herní
     platformy, sociálních médií, internetového vyhledávače, firma v oblasti informačních a
     komunikačních technologií) NEBO zástupce zprostředkovatelů/distributorů/
     poskytovatelů (provozovatelů) jiných služeb
      pro účely tohoto dotazníku: dále jen (běžně v otázkách) „poskytovatel služeb“


     Organizace kolektivní správy


     Veřejný úřad


     Členský stát


     Jiné (laskavě vysvětlete):
     Expert na autorské právo




                                                                                            5
     II. Práva a fungování jednotného trhu
Α. Proč není možné k mnoha internetovým obsahovým službám mít přístup
odkudkoli v Evropě?
[Teritoriální rozsah práv spojených s digitálním přenosem a segmentací trhu na
základě licenčních smluv]
Nositelé práv – např. spisovatelé, zpěváci, hudebníci – nemají v rámci celé Evropské unie
jednotnou ochranu. Na ochranu těchto práv má každý členský stát balík práv na národní
úrovni. Tato práva byla z valné části harmonizována existujícími směrnicemi EU. Některé
rozdíly však přetrvávají a geografická působnost těchto práv se omezuje na teritorium
členských států, které je udělují. Autorská práva tedy mají teritoriální charakter v tom smyslu,
že jsou získávána a vynucována v různých státech různě podle příslušné národní legislativy9.
Kdo šíří po internetu obsah chráněný autorským právem (například hudební streamovací služba
nebo internetoví prodejci knih), ten ke své činnosti v zásadě potřebuje povolení pro každé státní
území, na kterém předává (komunikuje) obsah veřejnosti. Nositelé práv samozřejmě mají
možnost udělit multiteritoriální nebo panevropskou licenci, podle které lze obsahové služby
poskytovat v několika členských státech EU a přes hranice. Pro snazší udělování
multiteritoriálních licencí byla na úrovni EU učiněna celá řada kroků – např. návrh směrnice o
kolektivní správě autorského práva10, která by měla značně ulehčit vydávání multiteritoriálních
licencí na hudební díla pro služby online11; nebo strukturovaný dialog zainteresovaných stran
„Licence pro Evropu“12; nebo trhem iniciované snahy, např. průběžně pokračující práce v rámci
iniciativy Linked Content Coalition13, usilující o snazší určování nositelů práv.
Dialog „Licence pro Evropu“ řešil především konkrétní otázku přeshraniční přenositelnosti,
tj. možnost, aby spotřebitelé s online službami předplacenými ve vlastním členském státě měli
k těmto službám přístup i během dočasného pobytu v jiných členských státech. Zástupci
audiovizuálního odvětví díky této iniciativě vydali společné prohlášení potvrzující jejich
odhodlání nadále usilovat o další rozvoj přeshraniční přenositelnosti14.
Bylo sice dosaženo značného pokroku, ale problémy s přeshraničním poskytováním služeb a
s přístupem k těmto službám nadále přetrvávají. Nejzřetelněji se projevují u spotřebitelů, kteří
chtějí využívat služby poskytované v jiných členských státech, než kde mají bydliště. Ne
všechny online služby jsou k dispozici ve všech členských státech, a spotřebitelé, kteří chtějí
takových služeb užívat před hranice, narážejí na problémy. To se v některých případech stává
konec konců i tehdy, když je „tatáž“ služba k dispozici ve všech členských státech –


9
  Tento princip byl při několika příležitostech potvrzen Soudním dvorem EU.
10
   Návrh Směrnice Evropského parlamentu a Rady ze dne 11. července 2012 o kolektivní správě autorského
práva a práv s ním souvisejících a udělování licencí pro více území k právům k užití hudebních děl online na
vnitřním trhu, KOM(2012) 372 v konečném znění.
11
    Organizace kolektivní správy hrají významnou úlohu ve správě online práv k hudebním dílům – na rozdíl od
situace, kdy licence na online-práva udílejí přímo nositelé těchto práv, např. producenti filmů nebo nahrávek,
nebo vydavatelé novin či knih.
12
   Informace lze nalézt na webové stránce: http://ec.europa.eu/licences-for-europe-dialogue/.
13
   Další informace lze nalézt na webové stránce http://www.linkedcontentcoalition.org/.
14
   Viz dokument „Licences for Europe – ten pledges to bring more content online“ [Licence pro Evropu – deset záruk za
více obsahu online]:
http://ec.europa.eu/internal_market/copyright/docs/licences-for-europe/131113_ten-pledges_en.pdf .

                                                                                                                   6
spotřebitel má přístup jen ke své „národní“ službě, a když se pokusí o přístup k „téže“ službě
v jiném členském státě, je přesměrován na službu určenou pro jeho domovský stát.
Částečnou příčinou této situace může být teritorialita práv a také obtíže spojené s
vypořádáním (clearingem) práv v různých teritoriích. Příčinou některých problémů (odepření
vstupu, přesměrování) mohou také být ujednání licenčních smluv mezi nositeli práv a
distributory a/nebo mezi distributory a koncovými uživateli.
Jde tedy především o to, zda je třeba ve střednědobém výhledu 15 přijmout na evropské úrovni
opatření (legislativní i nelegislativní, včetně řešení iniciovaných trhem) ke zvýšení
přeshraniční dostupnosti obsahových služeb na jednotném trhu při současném zajištění
náležité ochrany nositelů práv.

1.     [Především jste-li koncový uživatel/spotřebitel:] Měli jste někdy problémy při pokusu
o přístup k online službám v některém členském státě EU mimo Váš domovský stát?
 ANO – Laskavě uveďte příklady a označte přitom členský stát, odvětví (sektor) a druh
obsahu (např. prémiový obsah, jako určité filmy a televizní seriály, audiovizuální obsah
obecně, hudba, e-knihy, časopisy a noviny, hry, aplikace a jiný software).
Současná naprosto nevyrovnaná úprava způsobila, že nadnárodní služby jako
youtube.com cenzurují např. Parodická videa, protože obsahují části původního díla.
Tímto způsobem jsou například cenzurovány parodie z filmu Der Untergang nebo video
Greenpeace z formule 1. Problém nerovnováhy spočívá v tom, že autorské právo je
definováno absolutně, zatímco výjimky jsou pouze fakultativní, nikoliv obligatorní,
takže každý členský stát je má upraven jinak. Ve výsledku tak všudepřítomné
nadnárodní služby raději zaručují copyright, aby se nevystavily rizikům, ale omezují
svobodu projevu. Právě tato nerovnováha značně oslabuje legitimitu copyrightu a
připomíná skutečnost, že copyright vznikl kolem roku 1710 z předchozí cenzury
provozované anglickými monarchy.
 NE
 ŽÁDNÝ NÁZOR

2.    [Především jste-li poskytovatel služeb:] Měli jste někdy problémy, když jste se pokusili
poskytnout služby online přes hranice v rámci EU?
 ANO
 NE
 ŽÁDNÝ NÁZOR

3.       [Především jste-li nositel práv nebo jste organizace kolektivní správy:] Jak často jste
žádáni o udělení multiteritoriálních licencí? Je-li to možné, uveďte laskavě počet takových
žádostí do roka a připojte příklady s uvedením členského státu, odvětví (sektoru) a druhu
obsahu.
[Otevřená otázka]




15
  Pokud jde o možná dlouhodobá opatření, například přijetí jednotného evropského kodexu autorského práva
(založení jednotné ochrany autorského práva), viz kapitola VII tohoto konzultačního dokumentu.

                                                                                                      7
4.     Jestliže jste v odpovědích na kteroukoli z výše uvedených otázek uvedli nějaké
problém(y), naznačte laskavě, jak by bylo nejvhodnější je řešit?
 [Otevřená otázka]
Podle mého názoru je třeba zásadně reformovat současné pojetí copyrightu, aby si
zachoval legitimitu v digitální společnosti. Je třeba zásadně omezit některé aspekty
copyrightu (zkrátit dobu trvání, omezit rozsah na konkurenčně významné komerční
aktivity), jakož i zavést obligatorní výjimky z copyrightu, které by platily v celé
Evropské unii (např. výjimka pro parodie, panoramatická výjimka a další dnes
fakultativní výjimky.). Měly by být zavedeny také nové výjimky (pokud je původní dílo
automaticky nebo za přispění tvůrčí složky zpracováno takovým způsobem do nového
díla, že z něho nelze rekonstruovat původní dílo a že nové zpracované dílo nemůže
hospodářsky konkurovat užití původního díla) a recipován princip spravedlivého užití,
které by bylo zásadně povoleno. Je třeba otevřeně říci, že rovněž duševní vlastnictví má
svou sociální funkci, není neomezené a jeho uplatňování by mělo být přiměřené
okolnostem.

5.     [Především jste-li nositel práv nebo jste organizace kolektivní správy:] Existují
důvody, proč byste i v případech, kdy jste nositelii práv pro všechna příslušná teritoria,
nadále považovali za nutné nebo oprávněné zavést vůči některému poskytovateli služeb
teritoriální restrikce (aby například určitý obsah byl v určitých evropských zemích
nedostupný)?
 ANO – Laskavě vysvětlete s uvedením příkladů
……………………………………………………………………………………………….
……………………………………………………………………………………………….
 NE
Pokud jde o internetové služby, které jsou ke sdílení dat používány nejčastěji, tak je
jakákoliv teritoriální restrikce pouze formální, protože v podstatě není vynutitelná a
uživatelé jsou pak státem naprosto zbytečně nuceni k tomu, aby ji obcházeli. Podle
našeho názoru by měla být autorská díla sdělovaná veřejnosti přes počítačové sítě v
jednom státu Evropské unie dostupná ve všech státech Evropské unie, neboť současná
harmonizovaná legislativa ohledně ochrany osobních údajů je na dostatečné úrovni, aby
ochránila zájmy subjektů. Každá další překážka pak brání mezinárodní přeshraniční
spolupráci na výzkumu a vzdělávání, svobodě projevu, tvorbě a šíření kultury.
 ŽÁDNÝ NÁZOR

6.     [Především jste-li například vysílatel nebo poskytovatel služeb:] Existují důvody, proč
byste i v případech, kdy jste získali veškerá potřebná práva vůči všem příslušným teritoriím,
nadále považovali za nutné nebo oprávněné zavést vůči některému příjemci služeb
teritoriální restrikce (například s cílem přesměrovat spotřebitele na jinou webovou stránku,
než tu, na niž se pokouší dostat)?
 ANO – Laskavě vysvětlete s uvedením příkladů
……………………………………………………………………………………………….
……………………………………………………………………………………………….
 NE

                                                                                             8
Viz odpověď na otázku č. 5.
 ŽÁDNÝ NÁZOR

7.    Domníváte se, že je zapotřebí dalších opatření (legislativních i nelegislativních, včetně
řešení iniciovaných trhem) na úrovni EU ke zvýšení přeshraniční dostupnosti obsahových
služeb na jednotném trhu při současném zajištění náležité ochrany nositelů práv?
 ANO – Laskavě vysvětlete
Domnívám se, že jsou zájmy nositelů práv nyní jednostranně zvýhodněny a pravidla
nastavená v minulém tisíciletí nejsou vhodná pro digitální ekonomiku, volný pohyb lidí,
zboží a informací. Je to tedy především Evropská unie, která existující omezení zavedla,
kdo by je měl také odpovídajícím způsobem modifikovat. V řadě případů je odvolávání
se na zájmy nositelů práv často zcela nepřípadné. Je naprosto nepřijatelné, aby
Evropská komise opakovaně podléhala lobbingu nahrávacích společností, jako se tak
stalo při přijetí směrnice o prodloužení copyrightu (viz ot. č. 20)
 NE – Laskavě vysvětlete
……………………………………………………………………………………………….
……………………………………………………………………………………………….
 ŽÁDNÝ NÁZOR

Β. Je nutné zajistit jednoznačnější přehled o tom, co všechno je třeba
schválit (nebo neschválit) při digitálním přenosu?
[Definice práv souvisejících s digitálním přenosem]
Unijní rámec ochrany autorského práva a práv souvisejících v digitálním prostředí je z valné
části zakotven ve Směrnici 2001/29/ES16 o harmonizaci určitých aspektů autorského práva a
práv s ním souvisejících v informační společnosti. Dalšími evropskými směrnicemi, které
v této oblasti platí pro online prostředí, jsou směrnice týkající se ochrany softwaru 17 a
databází18.
Směrnice 2001/29/ES harmonizuje práva autorů a nositelů souvisejících práv19, která mají
zásadní význam pro přenos digitálních kopií děl (např. e-knih) a jiných předmětů ochrany (např.
záznamů ve formátu MP3) přes internet nebo prostřednictvím podobných digitálních sítí.
Na digitální přenos se nejvíce vztahuje právo na rozmnožování díla, tj. právo udělit svolení
nebo zakázat pořizování kopií20 (což je důležité zejména na začátku přenosu – např. nahrávání
digitální kopie díla na server s cílem zpřístupnit dílo – a na konci pak u uživatele – např. když
si uživatel stáhne digitální kopii díla) a dále právo sdělovat/zpřístupňovat dílo veřejnosti: tedy
16
   Směrnice Evropského parlamentu a Rady 2001/29/ES ze dne 22. května 2001 o harmonizaci určitých aspektů
autorského práva a práv s ním souvisejících v informační společnosti.
17
   Směrnice Evropského parlamentu a Rady 2009/24/ES ze dne 23. dubna 2009 o právní ochraně počítačových
programů.
18
   Směrnice Evropského parlamentu a Rady 96/9/ES ze dne 11. června 1996 o právní ochraně databází.
19
   Producenti filmů a záznamů, výkonní umělci a vysílatelé jsou nositeli souvisejících práv („neighbouring rights“)
vůči svým filmům, záznamům, výkonům a pořadům. Autorský obsah chráněný autorským právem se nazývá „dílo“ či
„díla“ a obsah chráněný souvisejícími právy se nazývá „jiné předměty ochrany“.
20
    Právo „udělit svolení nebo zakázat přímé nebo nepřímé, dočasné nebo trvalé rozmnožení jakýmikoli
prostředky a v jakékoli formě vcelku nebo po částech“ (viz článek 2 směrnice 2001/29/ES), i když dočasné
reprodukční akce přechodného či příležitostného charakteru za určitých podmínek jsou z platnosti tohoto práva
vyňaty (viz článek 5(1) směrnice 2001/29/ES).

                                                                                                                 9
právo udělit svolení nebo zakázat šíření děl po digitálních sítích 21. Tato práva jsou
v digitálních přenosech ze své podstaty navzájem spojena a to i ono se musí vypořádat [must be
cleared].

        1. Akt „zpřístupnění“
Směrnice 2001/29/ES nespecifikuje, co je kryto právem zpřístupnění (např. nahrávání,
přístupnost pro veřejnost, příjem ze strany veřejnosti), ani kde k aktu zpřístupnění dochází.
Tato skutečnost nevyvolává žádné otázky, dokud je akt zpřístupnění omezen na jedno určité
teritorium. Otázky ale vzniknou, když digitální přenos pokrývá více teritorií a je nutné
vypořádat příslušná práva (Dochází k aktu zpřístupnění pouze v zemi, kde bylo provedeno
nahrávání? Nebo v každé ze zemí, kde je obsah potenciálně přístupný? Nebo v každé ze zemí,
kde se konkrétně uskutečňuje přístup k dílu?). Z nejnovější judikatury Soudního dvora
Evropské unie vyplývá, že zásadním kritériem bude „cílení“ na veřejnost v určitém členském
státě22. Podle tohoto pojetí dochází k aktu s významem z hlediska autorského práva
přinejmenším v těch zemích, na které „cílí“ poskytovatel online služeb. Poskytovatel služeb
„má zacíleno“ na skupinu zákazníků s trvalým pobytem v určité zemi, jsou-li na tuto skupinu
konkrétně zaměřeny jeho činnosti, například inzerce, propagace, ale také jazyk nebo měna.
8.    Je rozsah práva „zpřístupnění“ v přeshraničních situacích – tj. při šíření obsahu přes
hranice – dostatečně jasný?
 ANO
Pokud je zpřístupnění součástí skutkové podstaty trestných činů a správních deliktů, tak
je třeba, aby bylo jasně vymezeno k tomu oprávněným zákonodárcem, neboť může při
přeshraničním šíření docházet k situaci, kdy v jedné zemi je šíření legální a v druhé
nikoliv, tedy úvaha o místu zpřístupnění je podstatná. Soudem vymezená doktrína
„cílení“ (targetting) se jeví jako rozumný způsob řešení tohoto problému. Nemělo by to
však znamenat, že poskytovatelé služeb budou nuceni jakýmkoliv způsobem filtrovat
přístup k obsahu z jiných členských států či jinak zasahovat do oprávněné komunikace.
 NE – Laskavě vysvětlete, jak lze tento rozsah zjistit a vyjasnit a jaký druh objasnění k tomu
bude zapotřebí (např. v pojetí s „cílením“, které se vysvětluje výše, nebo v pojetí podle „země
původu“23)
……………………………………………………………………………………………….
……………………………………………………………………………………………….
 ŽÁDNÝ NÁZOR

9.     [Především jste-li nositel práv:] Mohlo by vyjasnění teritoriálního rozsahu práva
„zpřístupnění“ mít vliv na uznání Vašich práv (tj. zda jste či nejste považování za autora,


21
   Právo udělit svolení nebo zakázat sdělování děl veřejnosti po drátě nebo bezdrátově a udělit svolení nebo
zakázat zpřístupnění veřejnosti „na přání“ (viz článek 3 směrnice 2001/29/ES).
22
   Viz hlavně případ C-173/11 (Football Dataco vs. Sportradar) a případ C-5/11 (Donner), kde šlo o autorská
práva a práva s nimi související, a případ C-324/09 (L’Oréal vs eBay), kde šlo o ochranné známky. Pokud jde o
jurisdikci, viz též případy C-585/08 a C-144/09 (Pammer a Hotel Alpenhof) and (dosud v jednání) případ
C-441/13 (Pez Hejduk); viz ale také případ s jiným přístupem: případ C-170/12 (Pinckney vs KDG Mediatech).
23
   Použije-li se pojetí podle „země původu“, pak půjde o lokalizování daného aktu (významného z hlediska
autorského práva), pro který se má získat licence v jednom členském státě (v „zemi původu“, což by například
mohl být členský stát, ve kterém se nahrává obsah, nebo kde má sídlo poskytovatel služeb) bez ohledu na počet
členských států, kde je k obsahu přístup, nebo kde je možno obsah získat. Toto pojetí už bylo použito na úrovni
EU v souvislosti se satelitním vysíláním (viz směrnice 93/83/EHS o koordinaci některých pravidel z oboru práva
autorského a práv souvisejících s právem autorským vztahujících se na satelitní vysílání a kabelový přenos).

                                                                                                            10
nebo zda se má za to, že jste převedli či nepřevedli svoje práva), nebo na Vaši odměnu, nebo
na prosazení Vašich práv (včetně možnosti podat žalobu zadržovací24)?
 ANO – Laskavě vysvětlete, jak by se takové potenciální vlivy mohly řešit.
……………………………………………………………………………………………….
……………………………………………………………………………………………….
 NE
 ŽÁDNÝ NÁZOR

        2. Dvojí právo v jednom aktu užití
Každý akt přenosu v digitálních sítích vyžaduje (za současného stavu technologie a práva)
několikeré rozmnožení. Znamená to, že se na digitální přenos vztahuje jednak právo na
rozmnožení díla, jednak právo zpřístupnění. Tím se může zkomplikovat udílení licencí na
díla, a to zvláště tehdy, jestliže každé z těchto práv náleží jiné osobě či subjektu.
10. [Především jste-li poskytovatel služeb nebo nositel práv:] Působí Vám problémy
aplikace dvojích práv na jeden akt ekonomického užití v prostředí online (například při
stažení)?
 NE
Jde o soukromoprávní věc nositelů práv, do které by stát neměl zasahovat. Nicméně je
zjevné, že užití, které je při technologickém procesu nezbytné pro užití sjednané v
licenci, je třeba považovat za oprávněné. Ve volné tvorbě se s úspěchem používají licence
Creative Commons, které pokrývají všechny typy užití a umožňují veřejně zpřístupnění
dat. Legislativa formulující balíčky se jeví jako zjevně nadbytečná a podpora
soukromých komerčních subjektů z veřejného rozpočtu za účelem formulace společných
licencí jako silně nežádoucí.

        3. Odkazy a prohlížení
Hyperlinky odkazují na data, která navádějí uživatele od jedné lokace na internetu k další
lokaci. Jsou nezbytné, má-li internet fungovat jako síť. Soudní dvůr Evropské unie projednává
několik případů25, kde byla vznesena otázka, zda uvedení odkazu, na který lze kliknout,
představuje akt sdělování veřejnosti / akt zpřístupnění, který vyžaduje svolení od nositele
práv.
Uživatel, který prohledává internet (například si prohlíží webovou stránku), pravidelně
vytváří na obrazovce a v rychlé vyrovnávací (cache) paměti svého počítače dočasné kopie děl
a jiných předmětů ochrany chráněných autorským právem. Před Soudním dvorem EU byla
vznesena otázka26, zda se na tyto kopie vždy vztahuje povinná výjimka pro dočasné akty
rozmnožení, o nichž se pojednává v článku 5(1) směrnice 2001/29/ES.

11. Mělo by uvedení odkazu (hyperlinku), který uživatele dovede k dílu nebo jinému
předmětu ochrany chráněnému autorským právem, podléhat (buď obecně, nebo jen ve
specifických případech) svolení od nositele práv?

24
   Žaloba zadržovací je dočasný nebo trvalý opravný prostředek umožňující nositeli práv zastavit porušování
jeho práv neb předejít takovému porušování.
25
    Případy C-466/12 (Svensson), C-348/13 (Bestwater International) a C-279/13 (C More entertainment).
26
   Případ C-360/13 (Public Relations Consultants Association Ltd). Viz též
http://www.supremecourt.gov.uk/decided-cases/docs/UKSC_2011_0202_PressSummary.pdf.

                                                                                                        11
 ANO – Laskavě vysvětlete, zda si myslíte, že by uvedení odkazu mělo podléhat tomuto
svolení obecně, nebo jen ve specifických případech, a proč
……………………………………………………………………………………………….
……………………………………………………………………………………………….
 NE – Laskavě vysvětlete, zda si myslíte, že by uvedení odkazu nemělo podléhat tomuto
svolení v žádném případě, nebo jen ve specifických případech, a proč (například proto, že
nejde o akt sdělování veřejnosti – nebo nové skupině veřejnosti – nebo že by se na uvedení
odkazu měla vztahovat výjimka z autorského práva)
Samotné uvedení hypertextového odkazu není v žádném případě aktem užití ve smyslu
unijního práva, neboť uvedením odkazu není dílo sdělováno veřejnosti, je pouze
sdělována určitá adresa, a to i tehdy, pokud je z odkazu zřejmé, co je jeho cílem. Dílo je
při použití odkazu sdělováno veřejnosti až v okamžiku, kdy se uživatel na základě
odkazu spojí s jinou entitou a tato entita spravující cíl odkazu mu poskytne obsah, o
který ji uživatel musí novým dotazem požádat. Ani takové získání však nemůže být do
důsledků samo o sobě užitím, pokud uživatel nebyl seznámen, co pod odkazem najde, v
takovém případě je dílo rozmnoženo ve smyslu směrnice až v okamžiku, kdy dílo
rozmnoží a takto rozmnožené dílo na svém zařízení ponechá. Jakékoliv úvahy o
podřazení odkazů pod režim evropských směrnic harmonizujících copyright jsou velmi
nebezpečné a znamenaly by v lepším případě naprosté nerespektování práva, v horším
případě ochromení Internetu a atmosféru stranu při použití odkazu. Stejně tak by bylo
nemožné linkovat knihovny na existující software ve svých programech, neboť i takové
linkování knihovny by bylo užitím ve smyslu autorského práva. Licence jsou však
zásadně vázány na koncového uživatele a právě a jen jeho užití a rozhodnutí by mělo být
předmětem copyrightu. Není také možné činit odkazujícího odpovědným za cíl odkazu,
který se může často měnit nebo je v dnešní době zpravidla i generován dynamicky. Pro
omezení nežádoucího odkazování existují již dnes technická řešení.
……………………………………………………………………………………………….
……………………………………………………………………………………………….
 ŽÁDNÝ NÁZOR
12. Mělo by shlédnutí webové stránky, při němž na obrazovce a ve vyrovnávací paměti
počítače dochází k dočasnému rozmnožení děl nebo jiných předmětů ochrany chráněných
autorským právem, podléhat (buď obecně nebo jen ve specifických případech) svolení od
nositele práv?
 ANO – Laskavě vysvětlete, zda si myslíte, že by takové shlédnutí webové stránky mělo
podléhat tomuto svolení obecně, nebo jen ve specifických případech, a proč
……………………………………………………………………………………………….
……………………………………………………………………………………………….
 NE – Laskavě vysvětlete, zda si myslíte, že by takové shlédnutí webové stránky nemělo
podléhat tomuto svolení v žádném případě, nebo jen ve specifických případech, a proč
(například proto, že nebo že by se na shlédnutí webové stránky měla vztahovat výjimka
z autorského práva)
Z podstaty věci a komunikačního protokolu vyplývá, že obsah stránky je uživateli
zasílán na jeho žádost, které odesilatel vyhověl, tedy uživatel dílo užívá v souladu s jeho
svolením. Stejně jako ve všech ostatních oblastech práva je třeba předpokládat dobrou
víru uživatele, že je mu odesilatel oprávněn toto svolení udělit. Po tomto abstraktním
pohledu je na místě zamyslet se nad tím, zda by takové rozmnožování ve vyrovnávací
paměti mělo být užitím ve smyslu autorského práva. Z povahy tohoto úkonu je jasné, že
jde o užití, jejichž jediným smyslem je bezprostředně umožnit uživateli, aby dílo v daný

                                                                                        12
okamžik vnímal, přičemž vnímání legitimní projev svobody přijímat informace a není
užitím ve smyslu autorského práva. Obdobně není možné považovat souhlas nositele
práv s tím, že uživatel někde zaslechne báseň a zapamatuje si ji, tedy uloží její text do
své paměti v mozku, čímž ji v podstatě rozmnoží. Taková užití zásadně nejsou a
nemohou být regulována autorským právem, přičemž tato skutečnost je zcela přirozená
a není smysluplné, aby se výslovně kvůli ní přijímala výjimka. Pokud jde o takové
podružné rozmnožování, jehož jediným smyslem je umožnit uživateli v daný okamžik
přijímat informaci, která je jinou osobou sdělována veřejnosti (a tedy i užívána), nejde
podle mého názoru o užití díla ve smyslu unijní úpravy, ale takové užití je nepochybně
součástí výkonu práva přijímat informace podle čl. 17 Listiny základních práv a svobod
České republiky. Zákaz takového užití by nepochybně byl důvodem aplikace doktríny o
vybočujícím právním aktu (rozpor aktu Evropské unie s ústavním pořádkem členského
státu), kvůli němuž by bylo nutné takový akt EU prohlásit za neplatný (bez ohledu na
unijní procedury), neboť přenesením kompetence k přijímání určitých aktů není nijak
oslaben zákaz porušování lidských práv uznávaných ústavním pořádkem.
 ŽÁDNÝ NÁZOR

        4. Stahování digitálního obsahu do vlastnictví
Digitální obsah se ve stále větší míře pořizuje prostřednictvím digitálního přenosu (například
stažením do vlastnictví). V této souvislosti vyvstává otázka, zda uživatelé mohou soubory,
které si pořídili tímto způsobem, předávat dál (zda je například mohou prodat nebo darovat).
V EU se princip vyčerpání distribučního práva vztahuje na případy distribuce fyzických kopií
(takže například po prodeji hmotného zboží – CD nebo knihy apod. – nemůže držitel práv
zabránit jeho další distribuci)27. Můžeme se ale ptát, zda lze stejný princip uplatnit v případě
aktu digitálního přenosu, který je ve svých důsledcích ekvivalentem distribuce (tj. tam, kde na
kupujícího přejde vlastnictví kopie)28. Zde ale vznikají obtížné otázky především v souvislosti
s praktickým uplatněním takového přístupu (jak se vyhnout tomu, aby si překupník po
„dalším prodeji“ kopie mohl kopii ponechat a dál ji užívat – často se v této souvislosti hovoří
o zásadě „předej dál a vymaž“) a také v souvislosti s hospodářskými důsledky vzniku „trhu
s použitým zbožím“, kde se obchoduje s kopiemi dokonalé kvality, které se neznehodnocují,
na rozdíl od trhu s použitým zbožím, kde se obchoduje s fyzickým zbožím).

13. [Především jste-li koncový uživatel/spotřebitel:] Narazili jste někdy na restrikce při
pokusu o další prodej digitálních souborů, které jste si koupili (např. soubor mp3,
e-kniha)?
 ANO – Laskavě vysvětlete s uvedením příkladů
Ve své praxi jsem se setkal s lidmi, kteří chtěli s díly, k jimž byla práva autora
vyčerpána, obchodovat. Takové obchodování je přirozené, neboť původní autor již po
určité době např. U softwaru odmítá poskytovat podporu, neboť se zaměřuje na své
novější produkty. Tím by však neměla být omezena možnost jiných společností
zprostředkovávat obchod se staršími produkty, kde byla práva vyčerpána. Specifický
problém ponechané kopie je čistě virtuální, neboť se nijak neodlišuje od situace, kdy si
lze téměř libovolný obsah opatřit jiným způsobem. Není tedy podstatné, že původní

27
   Viz bod 28 úvodní části směrnice 2001/29/ES.
28
   V případě C-128/11 (Oracle vs. UsedSoft) Soudní dvůr EU rozhodl, že autor nemůže bránit dalšímu prodeji
licence z druhé ruky, která umožňuje stažení jeho počítačového programu z jeho webové stránky a jeho
používání po neomezenou dobu. Výlučné právo na distribuci kopie počítačového programu krytého danou
licencí je vyčerpáno při prvním prodeji. Tím se sice připouští, že distribuční právo může podléhat vyčerpání
v případě počítačových programů nabízených ke stažení se svolením vlastníka práv, ale Soudní dvůr z opatrnosti
zdůraznil, že ke zmíněnému rozhodnutí dospěl na základě směrnice o počítačových programech. Upozornil, že
na pravidlo vyčerpání práva pohlíží jako na lex specialis ve vztahu ke směrnici o informační společnosti
(UsedSoft, odst. 51, 56).

                                                                                                           13
oprávněný uživatel měl přístup k nosiči a mohl si ho ponechat. Pokud tak učiní, jedná
nelegálně a vystavuje se sankčním účinkům právních norem. Výrobci softwarových
produktů znají metody, jakými znemožnit opakované užití téhož produktu více osobami
a stát by neměl přebírat závazek ochrany jejich práv.
 NE
 ŽÁDNÝ NÁZOR
14. [Především jste-li nositel práv nebo poskytovatel služeb:] Jaké by byly důsledky
zavedení právního rámce umožňujícího další prodej dříve zakoupeného digitálního
obsahu? Laskavě specifikujte podle příslušných trhů (druhů obsahu).
[Otevřená otázka]
Podstatný by byl zejména vliv na trh se softwarem. Znamenal by snížení ceny pro
spotřebitele, větší dostupnost alternativ pro uživatele a zlepšení podpory pro starší
verze. Nepochybně by měl i pozitivní vliv na užívání legálních produktů. Domnívám se,
že ve všech případech by měl mít nabyvatel licence oprávnění převést licenci na jinou
osobu, pokud získal licenci od jiné osoby než autora osobně, neboť pak je autorský
prvek zcela odstraněn a jde o čistou majetkovou dispozici, kterou by stát neměl
omezovat, neboť k tomu neexistuje legitimní důvod.

Χ.     Registrace děl a jiných předmětů ochrany – je to dobrý nápad?
Diskuse o registraci v souvislosti s autorskými právy nejsou v EU příliš časté, protože podle
platných mezinárodních smluv v dané oblasti nelze uplatňovat formality jako podmínku pro
ochranu a výkon práv. Tento zákaz ale není absolutní29. Navíc systém registrace se nemusí
zavádět ani jako povinný systém, ani jako předpoklad pro ochranu a výkon práv.
S prodloužením období ochrany a s širšími možnostmi, které skýtá digitální technologie pro
využívání obsahu (včetně starších děl a děl, která by jinak nebyla šířena), se ve stále větší
míře uvažuje o výhodách a nevýhodách registračního systému30.

15. Pomohlo by vytvoření registračního systému na úrovni EU k snazšímu identifikování
děl a jiných předmětů ochrany a vydávání licencí k nim?
 ANO
 NE
 ŽÁDNÝ NÁZOR

16.     Jaké možné výhody by takový systém skýtal?
[Otevřená otázka]
Podle základní právní zásady, která platí ve všech ostatních oblastech, právo přeje
bdělým (vigilantibus iura). Znamená to, že by si především nositelé práv měli sami
chránit své zájmy a že by uživatelé díla měli mít reálnou možnost identifikovat nositele
práv. Výhodou registrace je skutečnost, že jsou data archivována pro pozdější využití a
že jsou podstatně sníženy transakční náklady, které vyžaduje využití díla, jakož i
náklady státu na poskytování ochrany. Pokud by se podařilo data archivovat osobou
vykonávající registraci, bylo by také umožněno jejich užití po uplynutí copyrightu, které
je jediným legitimním důvodem, pro který je časově omezený monopol udělován. Není
29
   Netýká se například „domácích“ děl – majících původ v zemi uplatňující příslušné formality na rozdíl od děl
majících původ v jiné zemi
30
   Na základě článku 3.6 Směrnice Evropského parlamentu a Rady 2012/28/EU ze dne 25. října 2012 o některých
povolených způsobech užití osiřelých děl se nyní na Úřadě pro harmonizaci na vnitřním trhu (OHIM) vytváří
veřejně dostupná online databáze k registraci osiřelých děl.

                                                                                                           14
třeba, aby takový systém zahrnoval pouze formální registraci vedenou veřejným
úřadem. Jako dostatečná registrace by se jevilo zanesení předmětu ochrany do
některého systému, který uznává směrnice o osiřelých dílech jako zdroj důkladného
vyhledávání a kde jsou metadata elektronicky přístupná způsobem umožňujícím
dálkový přístup, v elektronické podobě, přičemž by muselo být možné i sdělování
veřejnosti nebo aspoň půjčování a studium na místě samém, aspoň po určité době od
registrace. Registraci by bylo rovněž možné prodloužit např. o dobu 10 let od okamžiku,
kdy nositel práv prokázal růst komerčního využití díla, nejdéle však na dobu 40 let.
Jinou variantou je rostoucí roční poplatek běžný v patentovém systému po uplynutí
určité bezplatné doby, např. 10 let. Bylo by pak na nositeli práv jako žalobci, aby
dokázal, že při uplatnění práva (upomínkou/předžalobní výzvou) bylo dílo registrováno.
Systém registrace by nepochybně měl velký pozitivní vliv na dostupnost děl, na správu
práv k nim a na tvůrčí a vědecký pokrok. Zásadní význam by měl např. počítačových
programů, kde by byl registrován software včetně (neveřejného) zdrojového kódu, který
by byl zveřejněn teprve po určité době, a tedy takový kód by mohl být dále využitelný,
což by otevřelo obrovskou celosvětovou pokladnici intelektuálního bohatství všem
novým vývojářům, při současném zachování motivace pro nový vývoj, který by byl díky
tomuto opatření podstatně levnější (možnost využití kousků starého kódu).

17.   Jaké možné nevýhody by takový systém měl?
[Otevřená otázka]
Nevýhodou by byla povinnost poskytovat dílo a z toho hrozící riziko úniku díla, nicméně
již dnes existuje povinnost poskytovat dílo (tzv. povinný výtisk). Na druhou stranu tato
povinnost je přiměřená očekávání autora, že z díla bude mít materiální prospěch a že
mu stát zaručí ochranu jeho duševního vlastnictví. Registrace v navrhované podobě by
nebyla nijak byrokraticky náročná a lze očekávat, že by při využití existujících zákonů o
archivnictví existovaly specializované služby, kam by mohl autor požadující copyright
nebo zvažující soudní spor, chráněné předměty deponovat elektronickou cestou.


18.   Jaké lze pro nositele práv předpokládat pobídky k registraci?
[Otevřená otázka]
Základní pobídkou k registraci je očekávání zisku, které by autor měl z užití
registrovaného díla, jakož i snadnější rozvoj hromadných licenčních schémat. V případě,
že by autor dílo neregistroval, by se mohlo dílo považovat za osiřelé, případně by musel
nositel práv při uplatnění svého práva žalobou prokázat, že jeho dílo bylo registrováno,
případně pouze k registrovanému předmětu ochrany by bylo možné převádět výhradní
práva na jinou osobu (srovnej např. podle českého práva konstitutivní účinek zápisu do
katastru nemovitostí a znemožnění převodu bytu, pokud není v katastru nemovitostí
zapsáno společenství vlastníků, ač mělo vzniknout). Tento požadavek je také přiměřený
vzhledem k ostatním oblastem práva, podle nichž je registrace věcného práva často
vyžadována k účinnosti právního jednání. Rovněž právo vyplývající z tvorby
nehmotného statku je právo absolutní jako vlastnické právo k nemovitosti (ovšem
samozřejmě s přihlédnutím k jeho sociální funkci) a předpokladem jeho úspěšného
uplatňování je veřejná známost. Výhodou registrace by také byla praktická nespornost
autorství. Registrátorem by se mohla stát každá právnická osoba, která by splnila
podmínky stanovené evropskou směrnicí (např. služba flickr a příslušný kolektivní
správce by byli registrátorem pro fotografie, služba youtube.com registrátorem pro
videa apod.). Široká konkurence registrátorů by také nejlépe vytvořila originální
iniciativu, která by uživatele pobízela k registraci (působení trhu).




                                                                                      15
∆.     Jak zlepšit užívání a interoperabilitu identifikátorů
Existuje řada soukromých databází děl a jiných předmětů ochrany. Pracují s nimi producenti,
organizace kolektivní správy, jakož i instituce typu knihoven, a jsou založeny na užití více či
méně interoperabilních mezinárodně dohodnutých ‚identifikátorů‘. Identifikátory lze přirovnat
k referenčním číslům vloženým do díla. Jsou specifické pro sektor, pro který byly
vytvořeny31, a různým způsobem označují samotné dílo, autora či spoluautora díla nebo jiného
předmětu ochrany. Existuje řada dobrých příkladů, kdy byly či jsou v tom či onom odvětví
činěny kroky ke zlepšení interoperability identifikátorů a databází. Například databáze
světového repertoáru32 (až bude v provozu) by měla být v celosvětovém měřítku jednotným
zdrojem informací o vlastnictví hudebních děl a o regulaci nakládání s nimi. K rozvíjení
stavebních bloků pro vyjadřování práv a jejich správu a pro udílení licencí ke všem typům
obsahu a médií vznikla iniciativa Linked Content Coalition33. Zahrnuje i vývoj referenčního
modelu RRM (Rights Reference Model), což je komplexní datový model pro všechny typy
práv ke všem typům obsahu. Britská iniciativa Copyright Hub34 si vytkla za cíl posunout
takový identifikační systém o krok dále a vytvořit propojenou platformu, která umožní
automatické udělování licencí napříč různými sektory.

19. Jakou roli by měla hrát EU v propagaci zavádění identifikátorů v odvětvích, kde se
pracuje s obsahem, a při podporování rozvoje a interoperability databází nositelů práv a
udělených svolení?
[Otevřená otázka]
Evropská unie by měla používat tyto identifikátory nebo metadata na svých projektech
některým se standardních způsobů, které vyhovují revidované směrnici o opakovaném
užití informací veřejného sektoru, může se podílet na vývoji standardů v této oblasti, ale
neměla by nic nařizovat a nechat vhodné řešení působení trhu a zavedeným
organizacím. Pokud by bylo přijato schéma registrace, mělo by být přidělení
odpovídajících metadat v některém standardním formátu vyhovujícím požadavků
citované směrnice podmínkou registrace.

Ε.     Doba ochrany – je přiměřená?
Autorské právo chrání díla a jiné předměty ochrany po omezenou dobu. Po uplynutí období
ochrany se dílo stane veřejně přístupným, což znamená, že bude každému k dispozici
k volnému užití (při dodržení příslušných národních pravidel pro oblast osobnostních práv).
Bernská úmluva35 vyžaduje dobu ochrany v délce alespoň 50 let od úmrtí autora. Pravidla EU
tuto dobu prodlužují na 70 let od autorova úmrtí (podobně je tomu i jinde ve světě, např.
v USA).
Také u výkonných umělců v hudební sféře a u výrobců zvukových záznamů je doba ochrany
prodloužena o 20 let v porovnání s dobou ochrany stanovenou v mezinárodních smlouvách:
prodloužená ochrana nyní trvá 70 let od prvního zveřejnění. Sami výkonní umělci a výrobci
v audiovizuální sféře ale prospěch z prodloužené doby ochrany nemají.

31
    Např. mezinárodní standardní kód nahrávky (ISRC) se používá k identifikaci nahrávek, mezinárodní
standardní číslo knihy (ISBN) se používá k identifikaci knih.
32
   Více informací o této iniciativě je k dispozici na webové stránce: http://www.globalrepertoiredatabase.com/.
33
   Více informací o této iniciativě (zčásti financované Evropskou komisí) je k dispozici na webové stránce:
www.linkedcontentcoalition.org.
34
   Více informací o této iniciativě je k dispozici na webové stránce: http://www.copyrighthub.co.uk/.
35
   Bernská úmluva o ochraně literárních a uměleckých děl, http://www.wipo.int/treaties/en/ip/berne/.

                                                                                                            16
20.   Jsou současné lhůty ochrany autorského práva dosud vyhovující i v digitální prostředí?
 ANO – Laskavě vysvětlete
……………………………………………………………………………………………….
……………………………………………………………………………………………….
 NE – Laskavě vysvětlete, zda by měly být delší nebo kratší
Copyright se musí zásadně zkrátit na přibližně 5 až 10 let od zveřejnění díla s možností
prodloužení (viz registrační princip výše).
Současná doba copyrightu je zcela nepřiměřená komerční době využití díla. Navíc je
počítána subjektivně podle smrti autora, tedy přesahuje často i jedno století. Po takto
dlouhé době už není možné s jistotou stanovit téměř žádné rozhodné okolnosti pro vznik
práva, např. pokud nejsou známy podrobnější informace o autorovi.
Současná legislativa o osiřelých právech tento problém téměř neřeší, neboť u každého
takového díla vyžaduje individuální důkladné vyhledávání podle směrnice o osiřelých
dílech, přičemž okruh subjektů oprávněných užívat osiřelá díla je značně omezený.
Ocitáme se tak v situaci, kdy sice existuje velká masa komerčně nevyužitých děl, které
by bylo možné užít, například jejich veřejným provozováním z notového záznamu,
digitalizací a umístěním na internetové stránky, ale zároveň je prakticky jen obtížné
získat oprávnění k jejich užití, resp. se váže pouze na subjekty podle směrnice o
osiřelých dílech.
Je pouze relativně zanedbatelné procento komerčně úspěšných děl, která jsou výnosná
po uplynutí standardní doby komerční využitelnosti a Evropská unie by s odvoláním na
tyto výjimky neměla omezovat užití ostatních děl. Zákony by měly být psány podle
obvyklých případů, nikoliv výjimek. Současná doba trvání copyrightu znamená, že lze
volně využít pouze relativně malou část dostupného materiálu, protože na materiál
vzniklý ve 20. století se z velké části stále vztahuje copyright.
Harmonizací doby copyrightu u hudebně dramatických děl v poslední směrnici pak byla
naprosto nesmyslně prodloužena doba copyrightu u hudebně dramatických děl, takže
bude nově třeba zvláštní povolení od dědiců Antonína Dvořáka ke zpěvu sboru “Květiny
bílé po cestě” z roku 1900. Ovšem dědicové autorských práv po již zemřelých
Dvořákových potomcích ani nejsou určeni, a tedy nebude po transpozici směrnice o
prodloužení copyrightu 2011/77/EU možné získat zpětně jejich souhlas. Přesto Evropská
unie nařídila, že v takových případech se copyright obnoví, ačkoliv jeho doba už
uplynula!
Představa, že sborista bude ještě 50 až 70 let po natočení nahrávky inkasovat poplatky
za provozování je poněkud naivní, když výsledná částka je zanedbatelná; prodloužení
copyrightu na hudební nahrávky na 70 let, k němuž došlo kvůli lobbingu nahrávacích
společností, skutečně slouží pouze těmto nahrávacím společnostem a žádné reálné
zlepšení pro činnost pěveckých sborů nemá. Takový přínos by naopak měla např.
legalizace kopírování notových materiálů, kterou požadujeme, a zkrácení doby
copyrightu, aby se zvětšilo množství volně provozovatelné hudby.
Řešením je zásadní zkrácení doby copyrightu a její vazba na vytvovření nebo zveřejnění
díla, nikoliv morbidní vazba na smrt autora. Copyright by se měl poskytovat od
vytvoření díla pod nějakou standardní dobu, například 10 let, před uplatněním práva by
bylo nutno dílo registrovat. Registrací by mohl autor dobu trvání díla přiměřeně jednou
prodloužit o dalších 10 let (varianty viz výše).
Prodloužení existujícího copyrightu lze považovat za v podstatě korupční aktivitu
zodpovědných evropských orgánů, která je z občanského hlediska neakceptovatelná. Je
třeba doplnit, že pokud změně doby trvání copyrightu brání mezinárodní smlouvy, je
třeba takové mezinárodní smlouvy revidovat nebo vypovědět.

                                                                                           17
 ŽÁDNÝ NÁZOR



 III. Omezení a výjimky na jednotném trhu
Omezení a výjimky z autorského práva a práv souvisejících s autorským právem umožňují
užití děl a jiných předmětů ochrany pro určité účely a v určitém rozsahu bez svolení nositele
práv (například použije-li učitel výtah z románu k ilustračním účelům v hodině literatury). Na
úrovni EU jsou výjimky obsaženy v řadě směrnic týkajících se autorskýého práva, především
pak ve směrnici 2001/29/ES36.
Omezení a výjimky, které jsou obsaženy v národní i unijní legislativě upravující autorská
práva, musí respektovat ustanovení mezinárodního práva 37. V souladu s mezinárodními
závazky vyžaduje unijní acquis, aby se omezení a výjimky směly uplatňovat jen v určitých
zvláštních případech, kde nejsou v rozporu s normálním užitím děl či jiných předmětů
ochrany, a aby nebyly zbytečně na škodu oprávněným zájmů nositelů práv.
Katalog omezení a výjimek obsažených v legislativě EU je kompletní a vyčerpávající (což
znamená, že k právům harmonizovaným na úrovni EU nelze přičinit žádné další výjimky) 38,
avšak omezení a výjimky, o nichž se pojednává v tomto dokumentu, jsou často volitelné
(optional)39, takže členské státy mají možnost jich do své národní legislativy zařadit tolik
(tak mnoho či tak málo), kolik chtějí. Navíc jsou formulace některých omezení a výjimek
natolik obecné, že členským státům ponechávají značnou volnost co do způsobu a rozsahu
jejich realizace (jestliže se k jejich realizaci rozhodnou). Stojí také za zmínku, že ne všechna
omezení a výjimky zařazené do unijního právního rámce pro autorské právo jsou
významově na stejné úrovni z hlediska politiky i z hlediska potenciálního vlivu na
fungování jednotného trhu.
Kromě toho platí, že má-li definice práv teritoriální charakter (což znamená, že definice má
platnost pouze na území členského státu), má teritoriální charakter i definice omezení a
výjimek z těchto práv (což znamená, že pro určitý akt bude v členském státě „A“ platit
výjimka, ale když se přestěhujeme do členského státu „B“, budeme k témuž aktu muset mít
svolení od nositele práv)40.
S přeshraniční účinností omezení a výjimek také souvisí otázka přiměřených náhrad pro
nositele práv. V některých případech jsou členské státy povinny vynahradit nositelům práv
újmu, kterou utrpěli v důsledku výjimek ze svých práv nebo v důsledku jejich omezení.
V jiných případech členské státy sice takovou povinnost nemají, ale mohou se pro podobnou
kompenzaci samy rozhodnout. Kdyby omezení nebo výjimka, která vyvolá mechanismus
přiměřené náhrady, měla získat přeshraniční platnost (například při užití knih pro ilustraci
36
   Plus směrnice 96/9/ES o právní ochraně databází; směrnice 2009/24/ES o právní ochraně počítačových
programů; a směrnice 92/100/ES o právu na pronájem a půjčování.
37
   Článek 9(2) Bernské úmluvy o ochraně literárních a uměleckých děl (1971); článek 13 dohody TRIPS
(Dohoda o obchodních aspektech práv k duševnímu vlastnictví) 1994; článek 16(2) dohody Světové organizace
duševního vlastnictví (WIPO) o výkonech výkonných umělců a o zvukových záznamech (1996); článek 9(2)
dohody WIPO o právu autorském (1996).
38
    Kromě pokračující platnosti výjimek menšího významu, které se týkají pouze analogového užití a které
existovaly v členských státech v době, kdy byla přijata Směrnice 2001/29/ES (viz článek 5(3)(o)).
39
   S výjimkou určitých omezení (i) ve směrnici o počítačových programech, (ii) ve směrnici o databázích, (iii) v
článku 5(1) směrnice 2001/29/ES a (iv) ve směrnici o osiřelých dílech.
40
   Přeshraniční účinnost byla přiřčena pouze výjimce obsažené v nedávno přijaté směrnici o osiřelých dílech
(povinná výjimka z autorského práva a práv souvisejících s autorským právem v případech, kdy nositelé práv
nejsou známi nebo není znám jejich pobyt), což například znamená, že když se literární dílo, např. román, bude
považovat za osiřelé dílo v jednom členském státě, musí se považovat za osiřelé dílo ve všech členských státech.

                                                                                                             18
v rámci internetového kurzu vedeného univerzitou v členském státě „A“ se studenty
v členském státě „B“), pak by také bylo nutno objasnit, podle které národní legislativy se má
stanovit výše této náhrady a kdo náhradu zaplatí.
Vyvstává také otázka flexibility a adaptability: jakým nejvhodnějším mechanismem zajistit
(bude-li to nutné), aby byl odpovídajícím způsobem upraven předpisový rámec v EU a
v členských státech (buď abychom měli jistotu, že určité způsoby užití jsou pokryty
výjimkou, nebo abychom měli jistotu, že pro určité způsoby užití budeme potřebovat svolení
od nositelů práv). Hlavní otázkou zde je, zda je možné zavést do předpisového rámce EU a
členských států větší flexibilitu a přitom zároveň zajistit požadovanou úroveň právní jistoty
včetně fungování jednotného trhu a respektování mezinárodních závazků EU.



21. Existují problémy, které vznikly ze skutečnosti, že většina omezení a výjimek
obsažených ve směrnicích EU týkajících se autorského práva jsou pro členské státy
volitelné, nepovinné?
 ANO – Laskavě vysvětlete odkazem na konkrétní případy
Jak bylo uvedeno výše, tato asymetrická situace vede k podstatné nerovnováze zájmů v
oblasti copyrightu a také tomu, že velká většina těch, kdo se setkají s copyrightem v
některém jeho aspektu (věda, vzdělávání, neziskové organizace apod.) ho vnímají jako
jednostranný a nespravedlivý. Je naprosto nezbytné všechny fakultativní výjimky
harmonizovat a u velké části z nich dospět k obligatornosti. V opačném případě bude
existovat značná právní nejistota při přeshraničním šíření děl. Jak známo, informace se
v digitálním věku vyznačují tím, že je lze šířit bez ohledu na hranice a tedy je nesmyslné,
aby jeden stát určité užití díla zakazoval a jiný dovoloval. Dále je třeba pracovat na tom,
aby byly zavedeny nové výjimky, které by pokryly konkrétní případy užití děl v různých
sektorech, které jsou vnímány jako spravedlivé (široká výzkumná výjimka, výjimka pro
šíření textů zpracovaných do komerčně nevyužitelné podoby, reprografická výjimka pro
hudebniny) a dále obecnou výjimku pro spravedlivé užití (fair use). Z důvodu různé
transpozice výjimek nelze např. mezi výzkumníky navzájem bezpečně sdílet lingvistická
data, pokud nemají volnou licenci a jejich dostupnost se opírá pouze o některou
výzkumnou výjimku.
 NE – Laskavě vysvětlete
……………………………………………………………………………………………….
……………………………………………………………………………………………….
 ŽÁDNÝ NÁZOR

22. Měly by se některé/všechny výjimky stát povinnými, a jestliže ano, je nutná větší míra
harmonizace takových výjimek?
 ANO – Laskavě vysvětlete odkazem na konkrétní případy
Spravedlivá rovnováha vyžaduje nejen, aby byl ve prospěch nositelů práv harmonizován
copyright, nýbrž aby též byly harmonizovány výjimky a omezení, jako je
harmonizována například doba trvání copyrightu jako jedno ze základních omezení
copyrightu. Stanovení různé doby trvání copyrightu by vedlo k zásadním problémům
při přeshraničním pohybu zboží a služeb v obchodních věcech. Nelze zapomínat na to,


                                                                                          19
že i ostatní výjimky a omezení mají obchodní aspekt, byť třeba jejich motivace vychází
ze zájmu neobchodního, například vědecké, vzdělávací nebo jiné tvůrčí činnosti.
Měla by být povinná výjimka pro užití zpracovaného díla (viz dále), která by umožnila
šíření dat zpracovaných do podoby, která není využitelná pro hlavní účel díla, a dále
výzkumná výjimka. Také u ostatních výjimek (např. pro recenzi, kritiku nebo parodii)
je nezbytná celoevropská výjimka s jednotným minimálním rozsahem. Nejsprávnější by
bylo plně implementovat všechny výjimky povolené mezinárodními smlouvami.
……………………………………………………………………………………………….
 NE – Laskavě vysvětlete
……………………………………………………………………………………………….
……………………………………………………………………………………………….
 ŽÁDNÝ NÁZOR


23. Měly by se do existujícího katalogu výjimek a omezení přidat – nebo ubrat – nové
výjimky a omezení? Laskavě vysvětlete odkazem na konkrétní případy.
[Otevřená otázka]
Podle mého názoru je nezbytně třeba, aby byla do nového aquis vložena výjimka
vztahující se na taková zpracování děl, která nejsou samostatně použitelná, ale lze je
například použít pro citace nebo pro lingvistické účely (známé zobrazování útržků
souborů na webu google.com nebo právě šíření již zpracovaných lingvistických dat),
přičemž výjimka by byla omezena třístupňovým testem. Tato výjimka by mohla být
formulována například následovně:
§ Zpracování a užití zpracovaného díla
Do práva autorského nezasahuje ten, kdo nevratným způsobem zpracuje dílo do takové
podoby, že jeho původní obvyklý způsob užití je znemožněn, a kdo takto zpracované dílo
dále užije.


24. Bez závislosti na předcházejících otázkách: je třeba do předpisového rámce EU pro
omezení a výjimky zavést větší míru flexibility?
 ANO – Laskavě vysvětlete, proč
V Evropském právu chybí volnější pojetí spravedlivého užití (fair use) obvyklé v
angloamerickém právu. To vede k podstatném znevýhodnění evropského výzkumu na
mezinárodní úrovni. Měla by existovat výjimka pro výzkum, případně obecná výjimka
pokrývající další případy spravedlivého užití. Podle mého názoru je naopak třeba větší
konkrétnosti ohledně samotné otázky, co je autorským dílem. Zejména by z
autorskoprávní ochrany měly být zcela vyňaty obvyklé zdomácnělé fráze (např. česká
kauza, ve které Zdeněk Svěrák vysoudil 200 tis. Kč za slogan „Upeč třeba … zeď“)
……………………………………………………………………………………………….
 NE – Laskavě vysvětlete, proč
……………………………………………………………………………………………….
……………………………………………………………………………………………….

                                                                                   20
 ŽÁDNÝ NÁZOR

25. Jestliže ano: jaký nejvhodnější přístup k zajištění této flexibility by se měl zvolit?
(např. interpretace ze strany národních soudů a Soudního dvora EU; periodické revize
směrnic; interpretace ze strany Komise; ‚vestavěná‘ flexibilita např. ve formě ustanovení o
přiměřeném užití nebo o čestném jednání, případně ve formě otevřené normy apod.)?
Laskavě vysvětlete s uvedením předpokládaných relativních výhod a nevýhod takového
přístupu a jeho možných dopadů na fungování vnitřního trhu.
[Otevřená otázka]
Podporuji výjimku po vzoru spravedlivého užití (fair use) v angloamerickém právu. Je
patrně nejlepším způsobem, jak flexibilně bez zbytečně byrokracie a rychle reagovat na
měnící se podmínky. Nevýhodou je relativně menší určitost proti explicitním výjimkám,
tedy i menší úroveň právní jistoty. Oprávněnost spravedlivého užití jako omezení
copyrightu by měla být protipólem třístupňového testu, který naopak omezuje výjimky
z copyrightu. Taková úprava by byla pojmově vyvážená. Periodické revize vedly dosud
pouze k prodlužování copyrightu a utužování copyrightu, proto si nemyslím, že by
dokázaly zajistit lepší flexibilitu aquis.
……………………………………………………………………………………………….

26.   Dá se teritorialita omezení a výjimek podle Vašich zkušeností považovat za problém?
 ANO – Laskavě vysvětlete, proč, a specifikujte, které výjimky máte na mysli
Uživatelé často při svém užití musí spoléhat na některou výjimek. Pokud je rozsah
výjimek jiný v každém členském státě, je zásadně znesnadněna výměna informací.
Současný právní rámec neobsahuje žádné postupy pro řešení tohoto problému. Výše
byly uvedeny příklady parodie a výzkumu.
……………………………………………………………………………………………….
 NE – Laskavě vysvětlete, proč, a specifikujte, které výjimky máte na mysli
……………………………………………………………………………………………….
……………………………………………………………………………………………….
 ŽÁDNÝ NÁZOR

27. V případě, že by omezení a výjimky zavedené na národní úrovni měly mít
přeshraniční platnost, jak by se měla řešit otázka „přiměřených náhrad“, bude-li přiměřená
náhrada součástí výjimky? (např. kdo komu platí, a kde?)
[Otevřená otázka]
Zásadně nesouhlasím, aby z celospolečensky přínosného jednání těžili nositelé práv,
kterým by bylo třeba platit poplatky za licence, když nedochází k žádnému konkurenčně
významnému jednání (viz omezení výjimek třístupňovým testem). Intenzivnější použití
konkrétního díla na základě výjimky zásadně nevede ke změně jeho komerčního
potenciálu, hospodářsky neohrožuje jeho využití. Navíc i malý poplatek za užití děl by v
některých případech mohl výrazným způsobem zdražit a omezit kvalitu výzkumu,
vzdělávání. V České republice jsou navíc peníze za „přiměřené náhrady“ rozdělovány
zcela netransparentně a nekontrolovaně, převažující část populace s těmito poplatky
nesouhlasí, dokonce jsou označovány za „výpalné“. Tyto poplatky jsou zcela nesmyslné a
stejně jako v případě citace by měly být výjimky bezúplatné. Trvám na tom, aby byl
poplatek z médií a poplatek z reprografie zrušen.


                                                                                            21
A.     Přístup k obsahu v knihovnách a archivech
Směrnice 2001/29/ES umožňuje členským státům promítnout do národní legislativy celou
řadu omezení a výjimek ve prospěch veřejně přístupných knihoven, vzdělávacích institucí a
muzeí i archivů. Aplikace těchto výjimek umožňuje provádět činnosti spojené s uchováním a
archivací41 a na místě konzultovat [číst, studovat] díla a jiné předměty ochrany uchovávané ve
sbírkách těchto institucí42. Při veřejném půjčování fyzických kopií děl a jiných předmětů
ochrany (v rámci výjimky nebo omezení) se tato zařízení řídí směrnicí o právu na pronájem a
půjčování43.

Vyvstává otázka, zda nynější rámec nadále plní předpokládané cíle, nebo zda bude třeba jej
ujasnit nebo aktualizovat, aby lépe pokrýval užití v digitálních sítích. To je spojeno s dalšími
otázkami: jaký vliv bude případné rozšíření tohoto rámce mít na normální užívání děl a jiných
předmětů ochrany a jaká újma tak může vzniknout nositelům práv. V této souvislosti bude
také třeba posoudit, jakou roli bude hrát udílení licencí a jak se projeví možné rámcové
smlouvy mezi různými za interesovanými subjekty.

1.      Uchování a archivace
Uchovávání kopií děl a jiných předmětů ochrany obsažených ve sbírkách kulturních institucí
(např. knih, záznamů, filmů) – restaurování nebo náhrada děl, kopírování fyzicky choulostivých
děl – si může vyžádat pořízení další kopie nebo více kopií těchto děl nebo jiných předmětů
ochrany. Většina členských států má v příslušné legislativě výjimku, která umožňuje pořizování
takových archivních kopií. Rozsah platnosti této výjimky se v jednotlivých členských státech
různí (co do typů přijímajících [beneficiary] institucí, typů děl a jiných předmětů ochrany, na něž
se vztahuje výjimka, způsobů pořizování kopií a počtu kopií, které si instituce může pořídit).
Stojí také za zmínku, že stávající právní status nových typů konzervačních činností (např.
aktivního shromažďování veřejně dostupného obsahu z internetu [web harvesting] a jeho
archivace) je mnohdy nejistý.
28. (a) [Především jste-li institucionální uživatel:] Zažili jste konkrétní problémy při
pokusu o využití výjimky s cílem uchovat a archivovat konkrétní díla nebo jiné předměty
ochrany ve Vašich sbírkách?
(b) [Především jste-li nositel práv:] Zažili jste problémy související s tím, jak knihovny,
vzdělávací instituce, muzea a archivy uplatňují výjimky pro zachování děl nebo jiných
předmětů ochrany?
 ANO – Laskavě vysvětlete podle jednotlivých členských států, odvětví a daného typu užití
Potvrzujeme názor komise, že web harvesting je legálně neurčitý. Byť patrně spadá pod
knihovní výjimku podle čl. 5 odst. 2 písm. d) směrnice 2001/29, národní úprava může být
rozmanitá. Tato výjimka není povinná, takže ne každá knihovna může zabezpečovat tuto
důležitou činnost pro svou jazykovou oblast. Pro archivační účely v České republice
používá Národní knihovna licence Creative Commons. V případě webu prakticky
prováděcí výjimka podle § 37 odst. 1 písm. a) zákona č. 121/2000 Sb., autorského zákona,
není používána. Při vědecké činnosti je důležité zajistit právě i opakovanou použitelnost
archivovaných dat, což se řeší pomocí veřejných licencí (což přirozeně zužuje rozsah děl) a
pomocí zákonných výjimek. Pokud zákonná vědecká výjimka připadá v úvahu, bylo by
vhodné, aby byla rovněž na evropské úrovni harmonizována výjimka archivní a
konzervační pro určité kulturní veřejné instituce, která by umožnila odpovídající sdílení
archiválií.
41
   Článek 5(2)c Směrnice 2001/29.
42
   Článek 5(3)n Směrnice 2001/29.
43
   Článek 5 Směrnice 2006/115/ES.

                                                                                                22
      NE
      ŽÁDNÝ NÁZOR


     29. Existují-li problémy, jak by se daly nejlépe vyřešit?
     [Otevřená otázka]


     30. Máte-li za to, že je třeba nalézt legislativní řešení, jaké by měly být hlavní prvky
     takového řešení? Kterých činností přijímajících [beneficiary] institucí by se toto řešení mělo
     týkat a za jakých podmínek?
     [Otevřená otázka]



     31.    Máte-li za to, že je třeba nalézt jiné řešení, jaké řešení by to mělo být?
     [Otevřená otázka]
     ……………………………………………………………………………………………….
     ……………………………………………………………………………………………….

a.   Přístup ke knihovním fondům z míst mimo knihovnu
     Směrnice 2001/29/ES upravuje výjimku pro zpřístupňování děl a jiných předmětů ochrany
     (nahlížení do e-knihy, sledování dokumentárního filmu) přes vyhrazené terminály
     v prostorách příslušných institucí za účelem výzkumu a soukromého studia. K dálkovému
     zpřístupňování takových děl a jiných předmětů ochrany online (tj. nenachází-li se uživatel
     knihovních služeb v prostorách knihovny) je třeba mít oprávnění, a věc se obecně řeší
     smlouvami mezi univerzitami/knihovnami a vydavateli. Podle některých názorů by se
     možnost udílet online přístup ke knihovním fondům a podmínky takového přístupu měly řešit
     zákonem a ne smlouvami.
     32.    (a) [Především jste-li institucionální uživatel:] Zažili jste konkrétní problémy při
     pokusu o sjednání dohod s nositelii práv s cílem získat možnost poskytovat dálkový přístup
     včetně přeshraničního přístupu k Vašim sbírkám (nebo jejich částem) za účelem výzkumu a
     soukromého studia?
     (b) [Především jste-li koncový uživatel/spotřebitel:] Zažili jste konkrétní problémy při
     pokusu o konzultování (i přes hranice) děl a jiných předmětů ochrany nacházejících se ve
     sbírkách institucí, jako jsou univerzity a národní knihovny, přičemž jste se nacházeli mimo
     prostory těchto institucí?
     (c) [Především jste-li nositel práv:] Sjednávali jste dohody s institucionálními uživateli,
     kteréžto dohody jim měly dát možnost poskytovat dálkový přístup včetně přeshraničního
     přístupu k dílům a jiným předmětům ochrany v jejich sbírkách za účelem výzkumu a
     soukromého studia?
     [Otevřená otázka]
     Díla v zahraničních knihovnách jsou prakticky nedostupná. Současný copyright zcela
     nespravedlivě brání plnému použití informačních technologií, např. přeshraniční
     dostupnost materiálů. Mělo by být možné zhotovit i lokální rozmnoženinu z evropské


                                                                                                23
     knihovní sítě v knihovně, kde je o knihu zájem, případně umožnit její zobrazení
     prezenčně na monitoru, případně její zkopírování pro osobní potřebu uživatele.
     33.   Existují-li problémy, jak by se daly nejlépe vyřešit?
     [Otevřená otázka]
     Měla by existovat konkrétní výjimka, která by umožnila knihovnám a archivům
     nabídnout plnohodnotný přístup k digitálním materiálům aspoň oficiálním věřejným
     institucím (tj. systém sdílení vědeckých informací).
     34. Máte-li za to, že je třeba nalézt legislativní řešení, jaké by měly být hlavní prvky
     takového řešení? Kterých činností přijímajících [beneficiary] institucí by se toto řešení mělo
     týkat a za jakých podmínek?
     [Otevřená otázka]
     Optimální by bylo řešení, které umožní co nejjednodušší šíření vědeckých informací.
     Pokud není podoba díla způsobilá při šíření nijak konkurovat užití nositeli práv a
     nositeli licencí jimi udělených, mělo by být možné použití kýmkoliv. Pro vědecké účely
     by měl být vymezen způsob sdělování dat mezi veřejnými institucemi (hrubě řečeno
     např. těmi, na které se vztahuje směrnice o osiřelých dílech), který by nebyl nositelům
     práv na újmu a umožnil by plnou přístupnost dat pro věděcké účely při respektování
     svobody vědeckého bádání. Způsob přístupu by mohl být odstupňován podle
     komerčního potenciálu díla (např. od voleného díla/přístup, přes komerčně nedostupné
     dílo, které by bylo možné zkopírovat pro osobní potřebu, až po komerčně zhusta šířené
     tituly). Vedle toho by existovala obecná výjimka (např. v podobě tzv. spravedlivého
     užití).

     35.   Máte-li za to, že je třeba nalézt jiné řešení, jaké řešení by to mělo být?
     [Otevřená otázka]
     ……………………………………………………………………………………………….
     ……………………………………………………………………………………………….

b.   E-půjčování
     Veřejné knihovny tradičně půjčují uživatelům fyzické kopie (tj. knihy, někdy také CD a
     DVD). Díky technologickému vývoji z poslední doby jsou dnes knihovny technicky schopny
     poskytnout uživatelům na přechodnou dobu přístup k digitálnímu obsahu – například
     k elektronickým knihám, hudbě nebo filmům – prostřednictvím sítí. Podle současného
     právního rámce musí knihovny k organizování takových e-půjčovních činností obdržet
     svolení od nositelů práv. Vydavatelé a knihovny v různých členských státech v současné době
     experimentují s různými obchodními modely zpřístupňování děl online (přímé dodávání
     e-knih od vydavatelů do knihoven nebo balíčky od agregátorů).
     36.    (a) [Především jste-li knihovna:] Zažili jste konkrétní problémy při pokusu o
     sjednání dohod, které měly umožnit elektronické půjčování (e-půjčování) knih nebo jiných
     materiálů z Vašich sbírek včetně e-půjčování přes hranice?
     (b) [Především jste-li koncový uživatel/spotřebitel:] Zažili jste konkrétní problémy při
     pokusu o vypůjčení knih nebo jiných materiálů elektronicky (e-půjčování, včetně
     e-půjčování přes hranice) od institucí, jako jsou veřejné knihovny?



                                                                                                24
     (c) [Především jste-li nositel práv:] Sjednávali jste dohody s knihovnami, kteréžto dohody
     měly knihovnám dát možnost půjčovat knihy nebo jiné materiály elektronicky včetně
     e-půjčování přes hranice?
      ANO – Laskavě vysvětlete s uvedením konkrétních příkladů
     ……………………………………………………………………………………………….
     ……………………………………………………………………………………………….
      NE
      ŽÁDNÝ NÁZOR
     Podle mého názoru je e-půjčování nepodstatná slepá cesta.

     37. Existují-li problémy, jak by se daly nejlépe vyřešit?
      [Otevřená otázka]
     ……………………………………………………………………………………………….
     ……………………………………………………………………………………………….

     Následující dvě otázky se týkají tohoto i předchozího bodu (podkapitol č. 3 a č. 2).

     38. [Především jste-li institucionální uživatel:] Jaké rozdíly vidíte ve spravování fyzických a
     online sbírek včetně zpřístupnění pro Vaše účastníky? S jakými problémy jste se setkali?
     [Otevřená otázka]
     ……………………………………………………………………………………………….
     ……………………………………………………………………………………………….

     39. [Především jste-li nositel práv:] Jaké rozdíly vidíte mezi tradičními činnostmi
     knihoven, například zpřístupňováním [čtením, studiem] v prostorách knihovny nebo půjčováním
     pro veřejnost, a činnostmi jako zpřístupňování mimo prostory knihovny (online, s dálkovým
     přístupem) a e-půjčování?
     [Otevřená otázka]
     ……………………………………………………………………………………………….
     ……………………………………………………………………………………………….

c.   Masová digitalizace
     Termín „masová digitalizace“ se běžně používá k označení snah institucí typu knihoven a
     archivů digitalizovat (např. oskenovat) všechen obsah svých sbírek (nebo jejich části)
     s cílem uchovat tyto sbírky a (za normálních okolností) zpřístupnit je veřejnosti. Jako
     příklad lze uvést snahu knihoven o digitalizaci románů z počátku 20. století nebo celých
     sbírek filmů s historickou hodnotou. Tuto problematiku na úrovni EU zčásti řeší
     memorandum o porozumění (MoU) z roku 2011 o klíčových principech pro digitalizaci a
     zpřístupňování komerčně nedostupných děl (tj. děl, která už nelze získat prostřednictvím
     běžných obchodních kanálů); toto MoU má podpořit a usnadnit masovou digitalizaci (u knih
     a odborných časopisů) na základě licenčních dohod mezi knihovnami a podobnými
     institucemi na jedné straně a ochrannými organizacemi zastupujícími autory a vydavatele na
     druhé straně44. Bude-li zajištěno požadované financování (digitalizační projekty jsou
     extrémně nákladné), pak by na základě zmíněného MoU mělo dojít k digitalizaci knih, které
     44
                  Více      informací     o     tomto      MoU      lze    nalézt   na   webové   stránce:
     http://ec.europa.eu/internal_market/copyright/out-of-commerce/index_en.htm .

                                                                                                       25
se v současné době nacházejí například pouze v archivech knihoven, a tyto knihy pak budou
dostupné online všem. MoU je založeno na dobrovolných licencích (udělených
organizacemi kolektivní správy na základě mandátů od autorů a vydavatelů). V některých
členských státech možná bude nutné přijmout zákonná ustanovení, která zajistí, aby tyto
licence měly co největší efekt (například s tím, že se do příslušné legislativy začlení
předpoklad zastupování ochrannou organizací nebo že se udělené licenci přizná „rozšířená
platnost“)45.

40. [Především jste-li institucionální uživatel, který se podílí, nebo se chce podílet, na
projektech masové digitalizace, nositel práv, nebo organizace kolektivní správy:] Bylo by ve
Vaší zemi nutné přijmout příslušnou legislativu, aby účinky Memoranda z roku 2011 (tj.
dohody uzavřené mezi knihovnami a ochrannými organizacemi) měly přeshraniční
platnost a aby komerčně nedostupná díla byla přístupná v celé EU?

 ANO – Laskavě vysvětlete, proč, a také jakým způsobem by se toho nejlépe mohlo
dosáhnout
Ano, odpovídající legislativa nebyla přijata, není možné využít rozšířenou kolektivní
správu a navíc memorandum nezahrnuje výzkumné instituce (patrně nespadají pod
kulturní instituce). Na druhou stranu je třeba se striktně držet toho, aby kolektivní
správci pouze poskytovali licence mocí zákonné fikce, nikoliv aby kontrolovali užití
jednotlivých děl, to je starostí nositelů samotných, případně to lze provádět v rámci
dobrovolné kolektivní správy. Z principu je pochybné, aby musely veřejné instituce
platit poplatky za užití děl, která nejsou komerčně dostupná, a tedy užití veřejnou
institucí není komerčně významným substitutem a pro nositele práv nemá ekonomický
význam.
 NE – Laskavě vysvětlete
……………………………………………………………………………………………….
……………………………………………………………………………………………….
 ŽÁDNÝ NÁZOR




41. Bylo by nutné vypracovat mechanismy nad rámec těch, které už byly dohodnuty pro
všechny typy obsahu (např. pro audio nebo audiovizuální sbírky, pro archivy vysílatelů
apod.)?

 ANO – Laskavě vysvětlete
Podporujeme celoevropskou digitalizaci archivu vysílatelů, která by byla např.
významným popudem pro současný výzkum jazyka v Evropě s velkým bohatstvím

45
  Francie a Německo už přijaly zákonná ustanovení na podporu MoU. Ve Francii je to zákon LOI n° 2012-287
du 1er mars 2012 relative à l'exploitation numérique des livres indisponibles du xxe siècle, který počítá a
kolektivní správou, pokud autor nebo vydavatel není proti kolektivní správě. Německý Gesetz zur Nutzung
verwaister und vergriffener Werke und einer weiteren Änderung des Urheberrechtsgesetzes vom 1. Oktober 2013
obsahuje právní předpoklad zastupování ochrannou organizací (kolektivním správcem) ve vztahu k dílům, u
kterých nositelé práv nejsou členy ochranné organizace.

                                                                                                        26
jazyka, zejména mluveného. V případě veřejných vysílatelů, kteří jsou nositeli práv k
dílům, která jsou zároveň veřejně dostupná, by mělo být možné jejich pořady bez
dalšího analyzovat pro vědecké účely.
 NE – Laskavě vysvětlete
……………………………………………………………………………………………….
……………………………………………………………………………………………….

 ŽÁDNÝ NÁZOR



B.        Výuka
Podle směrnice 2001/29/ES46 mohou členské státy do své národní legislativy zařadit omezení
a výjimky pro použití materiálů k ilustraci v rámci nekomerční výuky. Díky těmto výjimkám
mohou učitelé užívat celá díla nebo jejich části pro ilustraci výukové látky – například tak, že
studentům rozdají kopie části knihy nebo novinových článků, nebo předvedou chráněný obsah
na malé tabuli, aniž by k tomu potřebovali svolení od nositelů práv. Poněkud volná formulace
tohoto (nepovinného) ustanovení dává prostor k dosti rozdílným způsobům realizace na
úrovni členských států. Realizace dané výjimky se mezi jednotlivými členskými státy liší,
přičemž některé členské státy v této souvislosti uplatňují licenční rámec umožňující použití
obsahu pro určité vzdělávací účely. Ozývají se hlasy, že by legislativa měla dávat lepší
možnosti pro dálkové učení a pro studium z domova.


42. (a) [Především jste-li koncový uživatel/spotřebitel nebo institucionální uživatel:] Zažili
jste konkrétní problémy při pokusu o použití děl nebo jiných předmětů ochrany pro
ilustraci ve výuce – včetně přeshraničního užití?
(b) [Především jste-li nositel práv:] Zažili jste konkrétní problémy vzniklé tím, jakým
způsobem se díla a jiné předměty ochrany používají při výuce včetně přeshraničního užití?

 ANO – Laskavě vysvětlete
Za zásadní problém považuji jednak omezení reprografické výjimky ve vztahu k
hudebninám, jednak omezení vzdělávací výjimky na „ilustrační účel při vyučování“.
Např. dobrovolné a školní pěvecké sbory na školách jsou zásadně omezovány rozsahem
reprografické výjimky podle směrnice 2001/29/ES, která neumožňuje využití hudebních
materiálů ve školách. Výjimku podle čl. 5 odst. 2 písm. a) „hudebnin“ vykládá české
ministerstvo kultury chybně tak, že tato výjimka se uplatní také u čl. 5 odst. 2 písm. b)
směrnice. Notové záznamy nelze ve školách kopírovat a distribuovat ani s odvoláním na
čl. 5 odst. 3 písm. a) směrnice, neboť ten se vztahuje pouze na užití „pro ilustrační účel
při vyučování“. V podstatě je tak jediná možnost, aby škola používala nějaké
standardizované zpěvníky, ale v případě veškerých ostatních skladeb by si měla
obstarávat originální notové záznamy, což často ani není dost dobře možné a bylo by to
neúměrně finančně nákladné vzhledem k tomu, že pěvecké sbory jsou většinou
dobrovolnické nebo školní aktivity.
 NE

46
     Článek 5(3)a Směrnice 2001/29.

                                                                                             27
 ŽÁDNÝ NÁZOR


43. Existují-li problémy, jak by se daly nejlépe vyřešit?
[Otevřená otázka]
Protekce poskytnutá v čl. 5 odst. 2 písm. a) vydavatelům hudebnin je již zcela
neopodstatněná a také bezdůvodně diskriminační vzhledem k ostatním odvětvím.
Vzdělávací výjimku je třeba rozšířit, aby skutečně byla koncipována jako využití pro
účely vyučování přístupná pro studenty, tj. aby umožnila např. i e-learning z domova. Je
třeba upravit příslušnou harmonizovanou úpravu.

44. Jaké mechanismy jsou na trhu k dispozici pro snazší využití obsahu k výukovým
účelům? Do jaké míry jsou úspěšné?
[Otevřená otázka]
Tyto mechanismy nejsou dostatečné. Nakladatelé vydávají pouze relativně malé
množství titulů pro komerčně nezajímavý segment žáků základních a středních škol, což
významně ochuzuje i kulturní diverzitu.

45. Máte-li za to, že je třeba nalézt legislativní řešení, jaké by měly být hlavní prvky
takového řešení? Kterých činností přijímajících [beneficiary] institucí by se toto řešení mělo
týkat a za jakých podmínek?
[Otevřená otázka]
Tato omezení šíření hudebních záznamů by se měla zrušit. Evropská komise by měla
jednak navrhnout rozšíření reprografické výjimky podle čl. 5 odst. 2 písm. a)
harmonizační směrnice (vypuštění „s výjimkou hudebnin“), aby se vztahovala též na
hudebniny, jednak by měla navrhnout možnost využívat hudební materiály i při
vyučování, aby z nich mohli žáci zpívat a aby je mohla škola užít „pro potřeby
vyučování“ v nezbytném rozsahu. Současné nastavení restrikcí kopírování not totiž zcela
deformuje přirozený způsob šíření hudby. Ostatně harmonizace je odvozena od
harmonie, které rozhodně nelze dosáhnout zhoršením podmínek pro šíření hudebnin.

46. Máte-li za to, že je třeba nalézt jiné řešení, jaké řešení by to mělo být?
[Otevřená otázka]
……………………………………………………………………………………………….
……………………………………………………………………………………………….


C.        Výzkum
Podle směrnice 2001/29/ES47 si členské státy mohou vybrat, zda do své národní legislativ
zařadí omezení [omezení autorského práva] pro účely vědeckého výzkumu. Poněkud volná
formulace tohoto (nepovinného) ustanovení dává prostor k dosti rozdílným způsobům
realizace na úrovni členských států.
47. (a) [Především jste-li koncový uživatel/spotřebitel nebo institucionální uživatel:] Zažili
jste konkrétní problémy při pokusu o použití děl nebo jiných předmětů ochrany v kontextu
výzkumných činností a projektů – včetně přeshraničního užití?
(b) [Především jste-li nositel práv:] Zažili jste konkrétní problémy vzniklé tím, jakým
způsobem se díla a jiné předměty ochrany používají v kontextu výzkumných činností a
projektů včetně přeshraničního užití?
47
     Článek 5(3)a Směrnice 2001/29.

                                                                                           28
 ANO – Laskavě vysvětlete
Výzkumné projekty, které u mě konzultují, se s tímto problémem často setkávají, neboť
si nemohou být jisti rozsahem výjimek při užití s mezinárodním prvkem. Typickým
případem je užití lingvistických dat.
 NE
 ŽÁDNÝ NÁZOR

48. Existují-li problémy, jak by se daly nejlépe vyřešit?
[Otevřená otázka]
Jak bylo výše zmíněno, vhodným výchozím bodem by byla obligatorní výjimka pro
výzkum, která je dnes pouze fakultativní. Členské státy by mohly zvolit širší výjimku.
Výjimka by zahrnovala také tzv. data mining a text mining. Výjimka by neměla být
závislá na způsobu zpracování a místě, přičemž by měla být vhodně doplněna obecnou
výjimkou včetně spravedlivého užití.

49. Jaké mechanismy jsou v členských státech k dispozici pro snazší využití obsahu
k výzkumným účelům? Do jaké míry jsou úspěšné?
[Otevřená otázka]
V České republice je výzkumná výjimka řešena v rámce obecných pravidel pro citaci
(§ 31 odst. 1 písm. b) a c) autorského zákona). Je však třeba dodat, že formulovaná
výjimka je značně vágní a není jisté, zda například zveřejnění informací za účelem
verifikovatelnosti publikovaných dat již nepřesahuje odpovídající sledovaný účel, a tedy
není mimo rozsah výjimky.

D.      Osoby s postižením
Směrnice 2001/29/ES48 umožňuje výjimky/omezení ve prospěch osob s postižením. Poněkud
volná formulace tohoto (nepovinného) ustanovení dává prostor k dosti rozdílným způsobům
realizace na úrovni členských států. Na úrovni EU a na mezinárodní úrovni byly spuštěny
projekty ke zvýšení dostupnosti děl a jiných předmětů ochrany pro osoby s postižením
(především se zvyšuje počet děl vydávaných ve speciálních formátech a podporuje se jejich
distribuce v celé Evropské unii )49.

Byla přijata Marrákešská úmluva50 k usnadnění přístupu ke zveřejněným dílům pro nevidomé
a zrakově postižené osoby a pro ostatní osoby, kterým cokoli znemožňuje nebo znesnadňuje
čtení. Marrákešská úmluva představuje povinnou výjimku z autorského práva, která
organizacím nevidomých dává možnost produkovat, distribuovat a zpřístupňovat kopie ve
formátech dostupných zrakově postiženým osobám bez povolení od nositelů práv. Evropská
unie a její členské státy začaly s přípravami k ratifikaci a podpisu této úmluvy. To si může
48
   Článek 5 (3)b Směrnice 2001/29.
49
   Evropská síť důvěryhodných zprostředkovatelů [European Trusted Intermediaries Network (ETIN)] vzniklá na
základě memoranda o porozumění mezi zástupci nositelů práv (vydavatelů, autorů, ochranných organizací) a
zainteresovanými            subjekty,         např.       sdruženími        nevidomých           a        dyslektiků
(http://ec.europa.eu/internal_market/copyright/initiatives/access/index_en.htm), a projektem TIGAR (Celosvětově
dostupné zdroje pod správou důvěryhodných zprostředkovatelů) pod hlavičkou Světové organizace na ochranu
duševního vlastnictví (http://www.visionip.org/portal/en/).
50
   Marrákešská úmluva o usnadnění přístupu ke zveřejněným dílům pro zrakově postižené osoby a pro osoby
s poruchami čtení [Marrakesh Treaty to Facilitate Access to Published Works by Visually Impaired Persons and Persons
with Print Disabilities], Marrákeš, 17.-28. června 2013.

                                                                                                                29
vyžádat přijetí určitých opatření na úrovni EU (např. k zajištění možnosti přeshraniční
výměny kopií v dostupných formátech).

50. (a) [Především jste-li osoba s postižením nebo organizace zastupující osoby s
postižením:] Zažili jste problémy s dostupností obsahu (včetně přeshraniční dostupnosti),
které by byly způsobeny tím, jak členské státy uplatňují příslušnou výjimku?
(b) [Především jste-li organizace poskytující služby osobám s postižením:] Zažili jste
problémy s distribucí/sdílením (po celé EU) děl vydaných ve speciálních formátech?
(c) [Především jste-li nositel práv:] Zažili jste konkrétní problémy, které by byly způsobeny
uplatněním omezení a výjimek umožňujících distribuci/sdílení (včetně přeshraniční
distribuce/sdílení) děl publikovaných ve speciálních formátech?
 ANO – Laskavě vysvětlete s uvedením příkladů
……………………………………………………………………………………………….
……………………………………………………………………………………………….
 NE
 ŽÁDNÝ NÁZOR

51.       Existují-li problémy, co by se dalo udělat ke zlepšení dostupnosti?
[Otevřená otázka]
……………………………………………………………………………………………….
……………………………………………………………………………………………….

52. Jaké existují na trhu mechanismy pro snazší dostupnost obsahu? Do jaké míry jsou
úspěšné?
[Otevřená otázka]
……………………………………………………………………………………………….
……………………………………………………………………………………………….

E.        Vytěžování textů a dat
Vytěžování textů a dat / vytěžování obsahu / datová analytika 51 – to všechno jsou termíny
označující stále důležitější techniky, kterých používají především pracovníci výzkumu při
prohledávání obrovského množství existujících textů a dat (např. časopisů, webových stránek,
databází apod.). Relevantní texty a data se analyzují pomocí softwaru a s použitím jiných
automatických procesů s cílem získat nové pohledy a poznat nové postupy a trendy.
Data a texty sloužící k vytěžování jsou buď volně dostupné na internetu, nebo je lze získat na
předplacené bázi – například předplaceným odběrem časopisů a periodik umožňujících přístup
k databázím vydavatelů. Před samotným analyzováním se pořizuje kopie příslušného textu nebo
dat (například v rychlé vyrovnávací [cache] paměti vyhledávače nebo v počítačových RAM
pamětích, případně na počítačovém harddisku). Normálně se má za to, že pro vytěžování
chráněných děl nebo jiných předmětů ochrany je třeba k pořízení takových kopií mít svolení od
nositelů práv, pokud se toto svolení nedá považovat za předem dané (například u obsahu
dostupného široké veřejnosti bez omezení na internetu, nebo v případě otevřeného přístupu).

51
     Pro účely tohoto dokumentu dále jen „vytěžování textů a dat“.

                                                                                           30
Někteří tvrdí, že kopie požadované k vytěžování textů a dat jsou kryty výjimkou pro dočasné
kopie, která je uvedena v článku 5.1 směrnice 2001/29/ES. Jiní mají za to, že v souvislosti s
činnostmi kolem vytěžování textů a dat není vůbec třeba uvažovat o autorském právu. Nic
z toho ale nelze tvrdit jednoznačně – především proto, že se texty a data nevytěžují jen jedním
univerzálním způsobem, ale že existuje více různých metod. Důležitá je také otázka, zda
hlavní problémy vznikající v této souvislosti jdou mimo autorská práva (kdy není nutné se
ptát, zda je či není třeba získat svolení k užití obsahu), ale souvisí spíše s potřebou získat
„přístup“ (tj. možnost užívat například komerční databáze).
K této otázce byla v rámci dialogu zainteresovaných subjektů vedeného pod názvem „Licence
pro Evropu“ ustavena zvláštní pracovní skupina. Zúčastněné zainteresované subjekty však
nedosáhly shody ani v otázce spektra problémů, které se mají řešit, ani v otázce výsledků.
Vydavatelé zároveň jako výstup z dialogu „Licence pro Evropu“ předložili praktická řešení
pro snazší vytěžování textů a dat z vědeckého obsahu na předplacené bázi52. Jiné
zainteresované subjekty tvrdily v tomto diskusním kontextu, že k vytěžování materiálů,
k nimž byl získán přístup na základě předplatitelských smluv, nelze požadovat žádné další
licence; tyto subjekty měly za to, že se mají zavést specifické výjimky pro vytěžování textů a
dat, které se nejspíš budou opírat o rozlišení, co je a co není komerční.



53. (a) [Především jste-li koncový uživatel/spotřebitel nebo institucionální uživatel:] Zažili
jste překážky spojené s autorským právem při pokusu o užití metod vytěžování textů nebo
dat, včetně přeshraničních pokusů?
(b) [Především jste-li poskytovatel služeb:] Zažili jste překážky spojené s autorským právem
při poskytování služeb založených na metodách vytěžování textů nebo dat, včetně
poskytování služeb přes hranice?
(c) [Především jste-li nositel práv:] Zažili jste konkrétní problémy způsobené použitím
metod vytěžování textů a dat ve vztahu k obsahu chráněnému autorským právem, včetně
činností realizovaných přes hranice?
 ANO – Laskavě vysvětlete
Vytěžování dat je velmi důležitým předpokladem úspěšného výzkumu nejen v oblasti
lingvistiky. Současný právní rámec je vágní a tato právní nejistota brání zahájení
rozsáhlejších projektů, které by zahrnovaly také přeshraniční spolupráci. Kupování
dalších licencí pouze pro vytěžování je velmi finančně nákladné, což se jeví vzhledem k
převážně veřejnému financování výzkumu jako nerozumná investice. Tyto nejasné
podmínky jsou konkurenční nevýhodou evropského výzkumu vůči výzkumu v USA.
 NE – Laskavě vysvětlete
……………………………………………………………………………………………….
……………………………………………………………………………………………….
 ŽÁDNÝ NÁZOR

54. Existují-li problémy, jak by se daly nejlépe vyřešit?
[Otevřená otázka]
Vytěžování dat (ať už jako užití autorského díla nebo jako užití databáze, na kterou se
vztahuje zvláštní právo k databázi) je důležitým prvkem výzkumu v lingvistice a nemělo
by být předmětem právní nejistoty.
52
     Viz dokument „Licences for Europe – ten pledges to bring more content online“ [Licence pro Evropu – deset záruk za
                  http://ec.europa.eu/internal_market/copyright/docs/licences-for-europe/131113_ten-pledges_en.pdf .
více obsahu online]:



                                                                                                                    31
55. Máte-li za to, že je třeba nalézt legislativní řešení, jaké by měly být hlavní prvky
takového řešení? Kterých činností by se toto řešení mělo týkat a za jakých podmínek?
[Otevřená otázka]
Navrhuji odpovídající jasně formulovanou výjimku na vytěžování, která by byla
doplněna o obecnou výjimku spravedlivého užití, které není konkurenčně významné.

56.    Máte-li za to, že je třeba nalézt jiné řešení, jaké řešení by to mělo být?
[Otevřená otázka]
……………………………………………………………………………………………….
……………………………………………………………………………………………….

57. Existují další problémy, nesouvisející s autorským právem, které jsou překážkou pro
uplatnění metod vytěžování textů a dat?
[Otevřená otázka]
Je vhodné zvážit celoevropskou výjimku pro celoevropské nekomerční výzkumné
vytěžování, která by například pokryla náhodné zveřejnění osobních údajů, které zbyly
po automatizované anonymizaci a pokud zpracovatel podnikne po upozornění subjektu
údajů odpovídající kroky.




F.     Uživatelsky generovaný obsah
Rozvoj technologií a služeb umožňuje občanům rozmnožovat, využívat a šířit obsah, aniž by
jim přitom vznikaly finanční náklady. Proto se rychle rozvíjejí nové typy online činností
včetně tvorby uživatelsky generovaného obsahu. Uživatelé mohou jednak vytvářet zcela
původní obsah, ale mohou také vzít jedno či více už existujících děl, něco v nich pozměnit a
výsledek nahrát na internet, např. s využitím platforem nebo blogů53. Uživatelsky
generovaným obsahem (UGC) tak může být pouhá úprava existujících děl i v případech, kdy
nově generované/„nahrané“ dílo nevyžaduje žádné tvůrčí úsilí a vznikne pouhým přidáním,
odebráním nebo seskupením už existujícího obsahu s jiným existujícím obsahem. Tento druh
činnosti není sám o sobě „nový“. Nové jsou ale okolnosti, vzniklé v důsledku rozvoje
sociálních sítí a stránek sociálních médií: obsah lze široce sdílet mezi uživateli, čímž se
podstatným způsobem změnil rozsah těchto aktivit a zvětšil se potenciální ekonomický dopad
pro nositele práv vůči takto využitým už existujícím dílům. Opětovné využití děl už není
hájemstvím technicky a umělecky zdatné elity. Díky možnostem, které přinesly nové
technologie, je opětovné využití dostupné všem a nejsou s ním spojeny žádné náklady.
Zároveň zde ale vznikají otázky týkající se základních práv, například svobody projevu a
vlastnických práv.
K této otázce byla v rámci dialogu zainteresovaných subjektů pod názvem „Licence pro
Evropu“ ustavena speciální pracovní skupina. Zúčastněné zainteresované subjekty však
nedosáhly shody ani v otázce spektra problémů, které se mají řešit, ani v otázce výsledků, a
53
  Typickým příkladem mohou být „kuchyňská“ nebo „svatební“ videa (kdy se vlastní video přidá k už existující
zvukové nahrávce) nebo připojení vlastního textu k už existující fotografii. Jiným příkladem jsou „mash-upy“,
kdy se dávají dohromady dvě zvukové nahrávky), nebo reprodukování části žurnalistického díla (reportáže,
recenze apod.) v blogu.

                                                                                                          32
neshodly se ani na definici UGC. Bylo ale předloženo velké množství různých názorů a
doporučení, jak nejlépe na fenomén UGC reagovat. Podle jednoho z předložených názorů je
třeba pro UGC zavést novou výjimku, a to především pro nekomerční činnosti fyzických osob,
například pro spojování existujících hudebních děl s videi, s uspořádanými soubory fotografií
atd. Podle jiného názoru ale není potřeba přijímat žádné legislativní změny: UGC vzkvétá a
licenční systémy (licenční dohody mezi nositeli práv a platformami i mikrolicence mezi nositeli
práv a uživateli generujícími obsah) jsou dostupné ve stále větším měřítku. Každopádně lze říci,
že po diskusích v rámci dialogu „Licence pro Evropu“ se k uplatňování praktických řešení
zaměřených na podporu uživatelsky generovaného obsahu a na snazší poskytování mikrolicencí
pro drobné uživatele zavázali nositelé práv v širokém spektru různých odvětví54.



58. (a) [Především jste-li koncový uživatel/spotřebitel:] Zažili jste problémy při pokusu o užití
existujících děl a jiných předmětů ochrany k šíření nového obsahu po internetu, a to i přes
hranice?
(b) [Především jste-li poskytovatel služeb:] Zažili jste problémy způsobené tím, že uživatelé
prostřednictvím Vašich služeb zveřejňovali/šířili nový obsah založený na existujících dílech
nebo jiných statcích, a to i přes hranice?
(c) [Především jste-li nositel práv:] Zažili jste problémy způsobené tím, jak uživatelé používají
existující díla nebo jiné předměty k šíření nového obsahu po internetu, a to i přes hranice?
 ANO – Laskavě vysvětlete s použitím příkladů
Ano, setkal jsem se několikrát s tím, že sdílecí služby cenzurují uživatelský obsah, který
vznikl s citováním některé složky z jiného díla (např. obrázkového podkresu apod.),
protože nejsou ochotny nést riziko soudního sporu. Dochází k naprostému vychýlení
rovnováhy od svobody projevu uživatele, svobody slova člověka, k ochraně vydavatele
nebo jiného nositele práv před domnělým zásahem. Také společnosti Isifa nebo
Profimedia často obepisují uživatele autorských děl, která využijí ve své tvorbě a nutí je
k odkoupení licence, přičemž tak dokonce dělají ve vztahu k dílům, k nimž copyright
samy nemají. Současná úroveň copyrightu tedy podporuje spíše copyrightové trolly než
kulturu a tvorbu.
 NE
 ŽÁDNÝ NÁZOR

59. (a) [Především jste-li koncový uživatel/spotřebitel nebo nositel práv:] Zažili jste
problémy ve snaze zajistit, aby dílo, které jste vytvořili (z už existujících děl), bylo náležitě
identifikováno pro užití online?        Jsou vlastnickoprávní systémy v tomto kontextu
dostačující?
(b) [Především jste-li poskytovatel služeb:] Dáváte uživatelům, kteří prostřednictvím Vaší
služby zveřejňují/šíří díla jimi vytvořená (z už existujících děl) možnost náležitě tato díla
identifikovat pro užití online?
Je naprosto nesmyslné, aby parodie určitého díla mohly vznikat pouze se souhlasem
autora původního díla, resp. aby autor původního díla vybíral za užití parodie poplatek.
Právě to se často děje. Není třeba vůbec uvažovat o vlastnických právech v tomto

54
  Viz dokument „Licences for Europe – ten pledges to bring more content online“:
http://ec.europa.eu/internal_market/copyright/docs/licences-for-europe/131113_ten-pledges_en.pdf .

                                                                                                     33
případě, když nedochází k užití původního díla, nýbrž díla, které je obsahově naprosto
opačné.



60. (a) [Především jste-li koncový uživatel/spotřebitel nebo nositel práv):] Zažili jste
problémy ve snaze o získání odměny za užití díla, které jste vytvořili (z už existujících děl)?
(b) [Především jste-li poskytovatel služeb:] Zajišťujete systémy odměňování pro uživatele
zveřejňující/šířící prostřednictvím Vaší služby díla, která vytvořili (z už existujících děl)?
 ANO – Laskavě vysvětlete
……………………………………………………………………………………………….
……………………………………………………………………………………………….
 NE – Laskavě vysvětlete
……………………………………………………………………………………………….
……………………………………………………………………………………………….
 ŽÁDNÝ NÁZOR


61. Existují-li problémy, jak by se daly nejlépe vyřešit?
[Otevřená otázka]
Problém je třeba řešit legislativně, neboť jeho příčinou je právě moc široká legislativa.
Řešením je odpovídající zúžení (výjimka).

62. Máte-li za to, že je třeba nalézt legislativní řešení, jaké by měly být hlavní prvky
takového řešení? Kterých činností by se toto řešení mělo týkat a za jakých podmínek?
[Otevřená otázka]
Podle mého názoru by dostačovaly obligatorní výjimky pro určité způsoby užití
(fotomontáže, parodie, koláže jako výslovně akceptované formy citace) začleněné do
směrnice.

63. Máte-li za to, že je třeba nalézt jiné řešení, jaké řešení by to mělo být?
[Otevřená otázka]
……………………………………………………………………………………………….
……………………………………………………………………………………………….

     IV. Soukromé kopírování a reprografie
Podle směrnice 2001/29/ES mohou členské státy do své národní legislativy zabudovat
výjimky a omezení práva na rozmnožování děl, a to pro kopie pořizované k soukromému
použití a pro fotokopírování55. Na zboží běžně používané pro tyto účely (prázdné nosiče,
záznamová zařízení, fotokopírky, přenosná poslechová zařízení – např. mp3/mp4 – počítače
atd.) se na národní úrovni uvalují poplatky s cílem zajistit nositelům práv náhrady za újmu,
která jim vznikne tím, že některé skupiny osob produkují kopie bez jejich souhlasu (fyzické

55
     Článek 5.2(a) a 5.2(b) směrnice 2001/29/ES.

                                                                                            34
osoby, které si pořizují kopie k soukromým účelům), nebo že se kopie pořizují s použitím
určité techniky (reprografie). V tomto kontextu jsou poplatky důležité pro nositele práv.
Kontinuální rozvoj digitálních technologií vyvolává otázku, zda kopírování souborů u
spotřebitelů / koncových uživatelů, kteří si zakoupili obsah online – např. když si někdo koupí
soubor MP3 a pořídí si od něj vícero kopií (do počítače, tabletu, mobilu) – také podléhá, nebo
by mělo podléhat poplatkům za pořizování soukromých kopií. Tvrdí se, že v některých
případech by nositelé práv skutečně měli na takové poplatky mít nárok, přičemž by mělo být
lhostejné, že kopie pořízené koncovým uživatelem už jsou zpoplatněné tím, že poskytovatel
služeb platí licenční poplatek. Tento přístup by potenciálně mohl vést k dvojitému
zpoplatnění: poplatek za pořizování soukromých kopií by se vybíral navíc k licenčním
poplatkům od poskytovatele služeb56 57.
Průběžně také pokračuje diskuse o tom, zda se mají či nemají vybírat poplatky z určitých typů
cloudových služeb, jako jsou například osobní úložiště nebo osobní videorekordéry.

64. Je podle Vašeho názoru třeba vyjasnit na úrovni EU rozsah a uplatnění výjimek pro
soukromé kopírování a reprografii58 v digitálním prostředí?
 ANO – Laskavě vysvětlete
Výjimky by měly být nastaveny jako bezúplatné. V době cloudových služeb a možnost
přesouvat data mezi diskovými službami je téměř jisté, že se vybrané poplatky
nedostanou k autorům, o jejichž tvorbu jde. Vždyť z povahy věci ani nikdo nemůže
sledovat, jaká tvorba je tímto způsobem sdílena. Smutnou skutečností je, že velké
množství takto ukládaných dat jsou vlastní data majitelů účtů, za které musí také platit
poplatek. Poplatek z elektronických nosičů je sice hezkým úplatkem politiků pro umělce,
ale je zcela nespravedlivý a zbytečně pro občany nové technologie zdražuje. Není třeba
tedy výjimky „vyjasňovat“ je třeba poplatky za soukromé kopírování a reprografii
zrušit a takové kopírování umožnit. Je jasné, že kolektivní správci budou enormně
lobbovat za jejich zachování, nicméně Evropská unie by měla upřednostnit zájmy všech
občanů, neboť copyright je zásadně motivačním opatřením a tyto poplatky nikoho
nemotivují k intenzivnější nebo lepší tvorbě. Poslední rozhodnutí Evropského
parlamentu o placení poplatku z cloudových služeb je rovněž zcela nesmyslné.
 NE – Laskavě vysvětlete
……………………………………………………………………………………………….
……………………………………………………………………………………………….
 ŽÁDNÝ NÁZOR

65. Jestliže si koncoví uživatelé v rámci služby pokryté licencí od nositelů práv pořizují
digitální kopie pro soukromé použití a jestliže tím nositelům licencí vzniká jen nepatrná
újma, měly by se z těchto kopií platit poplatky za soukromé kopírování?59
 ANO – Laskavě vysvětlete
……………………………………………………………………………………………….
……………………………………………………………………………………………….
 NE – Laskavě vysvětlete


56
   Sdělení “Uvolnění potenciálu cloud computingu v Evropě”, KOM(2012) 529 v konečném znění.
57
   Tyto otázky byly řešeny v doporučeních, která vyvodil António Vitorino ze zprostředkovatelského procesu
v otázce poplatků za soukromé kopírování a reprografii. Doporučení lze nalézt na této stránce:
http://ec.europa.eu/internal_market/copyright/docs/levy_reform/130131_levies-vitorino-recommendations_en.pd
f.
58
   Článek 5.2(a) a 5.2(b) směrnice 2001/29/ES.
59
   Tato otázka byla také řešena v doporučeních, která vyvodil António Vitorino ze zprostředkovatelského procesu
v otázce poplatků za soukromé kopírování a reprografii.

                                                                                                            35
Jak bylo výše vysvětleno, copyirhgt by neměl fungovat jako nástroj pro získávání peněz
pro nositele práv z libovolného aktu spojeného s kulturními díly, nýbrž jako motivační
opatření. Motivace spočívá právě v komerčním monopolu, nicméně jeho rozšíření i do
nekomerčních oblastí a vybírání poplatků za fotografie na domácím zařízení nebo
cloudu je zcela nežádoucí. Žádná újma autorům zde nevzniká.
 ŽÁDNÝ NÁZOR

66. Jak by změny poplatků při aplikaci na online služby (např. na služby založené na
cloud computingu, které mimo jiné umožňují uživatelům, aby měli kopie na vícerých
zařízeních) ovlivnily vývoj a fungování nových obchodních modelů na jedné straně a
příjmy nositelů práv na druhé straně?
[Otevřená otázka]
Zavedení poplatku za tyto služby by je zdražilo a odrazovalo by uživatele od jejich
používání. Je pak nesmyslné, aby uživatel platil dvakrát za tutéž skladbu uloženou na
více nosičích, když ve všech případech potřebuje k jejímu užití jedinou licenci, která se
vztahuje k jeho osobě, nikoliv k počtu zařízení.
67.    Spatřovali byste přidanou hodnotu v tom, kdyby poplatky byly zřetelně uvedeny na
fakturách za produkty, na které se poplatky vztahují?60
 ANO – Laskavě vysvětlete
Jde o formální a v podstatě byrokratické opatření, které by však přispělo k tomu, aby si
lidé uvědomili, komu tečou vybrané peníze a požadovali odpovídající transparenci. Také
by bylo jasné, že např. v České republice je porušován požadavek „spravedlivé
odměny“, když výše autorské odměny je velkou částí částky, protože docházelo k
strmému růstu kapacity pamětí a snížení cen, aniž by byla upravena příslušná vyhláška
ministerstva kultury.
 NE – Laskavě vysvětlete
……………………………………………………………………………………………….
……………………………………………………………………………………………….
 ŽÁDNÝ NÁZOR

Národní systémy se různí. Zpoplatňují se různé produkty a používají se různé tarify. Tím vznikají
překážky, které znesnadňují volný oběh zboží a služeb na jednotném trhu. Mnohé členské státy
zároveň nadále umožňují aplikaci poplatků za soukromé kopírování na všechny transakce bez
rozdílu a je jim lhostejné, komu se produkt zatížený poplatkem prodává (zda například fyzické
osobě nebo firmě). Zde je třeba připomenout, že ne všechny členské státy mají systémy ex ante
výjimek a/nebo ex-post úhrad k nápravě podobných situací a k omezení nepatřičných plateb61.

68. Zažili jste situaci, kdy při přeshraniční transakci bylo nutné zaplatit zbytečné
poplatky, nebo jeden poplatek zaplatit dvakrát, nebo nastaly jiné překážky vůči volnému
pohybu zboží nebo služeb?
 ANO – Laskavě specifikujte typ transakce a uveďte procento zbytečných plateb. Uveďte
také, jak by situaci mohly pomoci řešit systémy ex ante výjimek a/nebo ex-post úhrad.
Ano, moje politická strana dovezla flash paměti ze Švýcarska do České republiky,
museli jsme poplatek zaplatit jako dovozci v České republice, ačkoliv flash paměti byly
určeny výlučně pro produkci právnických osob, které nejsou oprávněny k soukromému
kopírování na tyto flash paměti. Bohužel naprosto nejasná legislativní situace brání
tomu, aby se dovozci brali za svá práva a za práva svých zákazníků a poplatek za
60
   Tato otázka byla také řešena v doporučeních, která vyvodil António Vitorino ze zprostředkovatelského procesu
v otázce poplatků za soukromé kopírování a reprografii.
61
   Tato otázka byla také řešena v doporučeních, která vyvodil António Vitorino ze zprostředkovatelského procesu
v otázce poplatků za soukromé kopírování a reprografii

                                                                                                            36
dovezené paměti neplatili v rozsahu, pokud jsou jejich zákazníci právnickými osobami,
které budou zařízení používat pro svou vnitřní potřebu pouze na licencovaný obsah.
 NE – Laskavě vysvětlete
……………………………………………………………………………………………….
……………………………………………………………………………………………….
 ŽÁDNÝ NÁZOR

69. Jaký podíl (%) produktů podléhajících poplatku se prodává jiným subjektům než
fyzickým osobám pro účely jednoznačně bez souvislosti se soukromým kopírováním? Vedou
kterékoli z těchto transakcí ke zbytečným platbám? Laskavě uveďte příklad a k němu
podrobné vysvětlení (typ produktů, typ transakcí, zainteresované subjekty apod.).
[Otevřená otázka]
Přesné informace mají k dispozici dovozci a jejich distributoři.

70. Kde takové zbytečné platby vznikají, jaký podíl obchodů postihují? Do jaké míry by
k nápravě situace mohly přispět systémy a priori výjimek a/nebo ex post úhrad?
[Otevřená otázka]
……………………………………………………………………………………………….
……………………………………………………………………………………………….

71. Jestliže jste zjistili konkrétní problémy s fungováním současného poplatkového
systému, jak nejlépe by se tyto problémy daly řešit?
[Otevřená otázka]
Zásadním problémem je výše zmíněná výjimka pro hudebniny. Navrhujeme její zrušení,
viz výše. Pokud tedy nebude poplatkový systém zrušen, jak je správné, hudebniny by
byly účastny na poplatkovém schématu jako ostatní materiály.




      V. Spravedlivá odměna pro autory a výkonné umělce
Autorskoprávní acquis EU přiznává autorům a výkonným umělcům řadu výlučných práv, a
v případě výkonných umělců, jejichž výkony jsou zachyceny ve zvukovém záznamu, přiznává
práva na odměnu. V autorskoprávní legislativě EU není mnoho ustanovení, která upravují
převod práv z autorů nebo výkonných umělců na producenty 62, nebo která stanovují, kdo je
nositelem práv, jestliže dílo nebo jiný předmět ochrany vznikne v rámci zaměstnaneckého
poměru63. Jde o oblast, jejíž regulace byla tradičně ponechávána na členských státech.
V přístupech k regulaci tedy existují značné rozdíly. Podstatné rozdíly jsou také mezi
jednotlivými tvůrčími odvětvími.
Nadále trvá znepokojení, že autoři a výkonní umělci nejsou dostatečně odměňováni, což platí
zejména (ne však výlučně) o online užití jejich děl a výkonů. Mnozí se domnívají, že ekonomický
přínos nových forem užití není spravedlivě rozdělen po celé délce hodnotového řetězce. Běžně
se také připomínají problémy související se smluvní praxí, s mechanismy vyjednávání, s právní
domněnkou převodu práv, s ustanoveními o vykoupení podílu [buy-out clauses] a s nemožností
62
     Viz např. směrnice 92/100/EHS, článek 2(4)-(7).
63
     Viz např. článek 2.3 směrnice 2009/24/ES, článek 4 směrnice 96/9/ES.

                                                                                            37
ukončit smlouvy. Některé zainteresované subjekty jsou přesvědčeny, že ustanovení na národní
úrovni k nápravě situace nestačí a že je třeba věc řešit na úrovni EU.

72. [Především jste-li autor/výkonný umělec:] Jaký nejlepší mechanismus (nebo kombinace
více mechanismů) zajistí, abyste dostávali odpovídající odměnu za užití svých děl a výkonů?
[Otevřená otázka]
Prodloužení práv hudebních výrobců vede k tomu, že živí autoři dostávají menší díl
koláče. Mělo by být schváleno pravidlo, že autorská práva již mrtvých autorů nelze
prodlužovat přes dobu, která platila v době, kdy bylo dílo vytvořeno. Není přeci možné
člověka motivovat až potom, co dílo vytvoří.

73. Existuje potřeba přijmout opatření na úrovni EU (např. zakázat určitá ustanovení ve
smlouvách)?
 ANO – Laskavě vysvětlete
……………………………………………………………………………………………….
……………………………………………………………………………………………….
 NE – Laskavě vysvětlete, proč
……………………………………………………………………………………………….
……………………………………………………………………………………………….
 ŽÁDNÝ NÁZOR

74. Domníváte-li se, že současná pravidla nejsou účinná, co byste navrhovali k řešení
zjištěných nedostatků?
[Otevřená otázka]
……………………………………………………………………………………………….
……………………………………………………………………………………………….




     VI. Respektování práv
Směrnice 2004/48/ES64 stanovuje harmonizovaný rámec k občanskoprávnímu prosazování práv
duševního vlastnictví včetně autorského práva a práv s ním souvisejících. Komise k tomuto
textu vedla rozsáhlé konzultace65. Objevují se pochybnosti, zda i nyní v digitálním věku některá
ustanovení této směrnice zajišťují dostatečný respekt k autorským právům. Na jedné straně se
zdá, že k řešení náročných výzev spojených s šířením digitálního obsahu po internetu nejsou
současná opatření dostačující, a na druhé straně se mnozí obávají o existující rovnováhu mezi
uplatňováním autorského práva a ochranou základních lidských práv, především pak práva na
soukromí a na ochranu údajů. Není pochyb o tom, že v případě porušení autorského práva musí
být po ruce opatření k vynucení práva, ale mohla by se navrhnout i opatření na podporu
respektování autorského práva v případech, kdy se protiprávně nabytý obsah užívá ke
komerčním účelům66. Jedním ze způsobů, jak takový návrh realizovat, bude vyjasnění role
64
   Směrnice Evropského parlamentu a Rady 2004/48/ES ze dne 29. dubna 2004 o dodržování práv duševního vlastnictví.
65
   Více informací na webové stránce: http://ec.europa.eu/internal_market/iprenforcement/směrnice/index_en.htm
66
   Například, když se protiprávně nabytý obsah nabízí na webových stránkách generujících reklamní výnosy,
jejichž objem závisí na návštěvnosti stránek.

                                                                                                               38
zprostředkujících poskytovatelů služeb v infrastruktuře duševního vlastnictví67. Zároveň by
mohlo dojít k vyjasnění pojistek pro respektování soukromí a ochranu dat soukromých
uživatelů.

75. Měla by se posílit účinnost občanskoprávního systému vynucování práva v EU
pro případy, kdy jsou autorská práva porušena s komerčním záměrem?
 ANO – Laskavě vysvětlete



 NE – Laskavě vysvětlete
Intenzita současné represe je již zbytečně přísná, její zpřísnění by jistě nevedlo k
lepšímu dodržování. Důvod, proč lidé nedodržují copyright, spočívá v tom, že je
copyright v dnešní podobě zcela nevyvážený a evidentně prospívá jen velkým
vydavatelům, kolektivním správcům a jejich členům. Příkladem naprosto nesmyslného
opatření je například sankční trojnásobek ceny obvyklé placený OSA zpětně za
neoprávněná užití, který je zjevným vychýlením od úpravy obvyklé ve všech ostatních
oblastech apod. Naproti tomu porušení copyrightu za nekomerčním účelem, např.
výzkumem, svobodou projevu, zpěvem amatérských souborů apod., by nikdy nemělo
být předmětem represivních nástrojů. Následně bude možné použít prostředky
vynucování práva efektivněji.


 ŽÁDNÝ NÁZOR

76. Především: je nynější právní rámec natolik jednoznačný, že umožňuje dostatečné
zapojení zprostředkujících poskytovatelů služeb (např. poskytovatelů internetových služeb,
zprostředkovatelů reklamy, poskytovatelů platebních služeb, registrátorů doménových jmen
apod.) do zamezování případů porušení autorského práva s komerčním záměrem? Ne-li, jaká
účelná opatření by mohla podpořit spolupráci zprostředkujících poskytovatelů?
[Otevřená otázka]
Tato otázka vytváří představu, že by snad poskytovatelé internetových služeb měli mít v
popisu své práce, aby se starali o majetek někoho jiného. Zásadně nesouhlasím s tím,
aby se břemeno vynucování copyrightu přesouvalo z nositelů práv na poskytovatele
služeb. Jediným výsledkem pak bude, že si nositelé práv vynutí cokoliv, budou obsah
ještě agresivněji cenzurovat, kontrolovat a filtrovat uživatele, zatímco poskytovatelé se
přesunou do oblasti, která nebude mít tak totalitní pravidla jako Evropská unie.

77. Dokáže nynější občanskoprávní rámec pro vynucování práva zajistit a udržet správnou
rovnováhu mezi právem autorů a výkonných umělců na respektování jejich autorských práv a
právem ostatních subjektů například na ochranu soukromí a osobních dat?
 ANO – Laskavě vysvětlete
……………………………………………………………………………………………….
……………………………………………………………………………………………….
 NE – Laskavě vysvětlete


67
  Toto vyjasnění by nemělo mít vliv na režim odpovědnosti zprostředkujících poskytovatelů služeb podle
Směrnice 2000/31/ES o elektronickém obchodu, který zůstává beze změny.

                                                                                                   39
Výše bylo ukázáno, že současný systém má daleko od rovnováhy, je spíše formulací
jednostranných zájmů vydavatelského průmyslu, který se zaštiťuje autory a umělci,
přičemž politici tuto prokazatelně falešnou záminku opakují (naposledy při prodloužení
copyrightu v roce 2011). Je třeba zásadní hmotněprávní i procesněprávní reforma, jejíž
základní. Zásadně nesouhlasím se snahou Evropské komise utužovat současné poměry
formou dvoustranných, vícestranných a mnohostranných mezinárodních smluv.
Zásadně nesouhlasím také s tím, že Evropská komise tyto smlouvy vyjednává utajeně a
že stále odmítá zveřejnit přípravné materiály ohledně smlouvy ACTA, kterou také
vyjednávala a schvalovala za zády občanů.
 ŽÁDNÝ NÁZOR




        VII.        Jednotná ochrana autorského práva v EU
Myšlenka na zavedení jednotné unijní ochrany autorského práva už v debatách o autorském
právu rezonuje po nějakou dobu. Názory na výhodnost a proveditelnost tohoto záměru se
různí. Jednotná ochrana by celou oblast autorského práva v EU zcela harmonizovala a
nahradila by příslušnou národní legislativu. Existoval by jen jeden unijní systém ochrany a
zmizela by změť národních práv. Někteří se domnívají, že to je jediný možný způsob, jak
zajistit opravdový jednotný trh s obsahem, který je chráněn autorským právem. Jiní ale věří,
že téhož cíle se dá dosáhnout zajištěním vyšší úrovně harmonizace s tím, že si právní systémy
členských států ponechají určitou míru flexibility a specifičnosti.

78. Měla by EU usilovat o zavedení jednotné ochrany autorského práva jako prostředku
k nastolení konzistentního rámce pro práva a výjimky kolem autorských práv v celé EU i
jednotného rámce pro vynucování těchto práv?
 ANO
 NE
 ŽÁDNÝ NÁZOR


79. Měl by to být další krok ve vývoji autorského práva v EU? Dá se podle současných
rozdílností v legislativě jednotlivých členských států soudit, že půjde o dlouhodobější
projekt?
[Otevřená otázka]
Cílem by měla být harmonizace v kodexu, např. podle zveřejněného Evropského
předpisu o copyrightu http://www.copyrightcode.eu/. Na druhou stranu to je
nepochybně dlouhodobý proces a bylo by vhodné začít konsensuálními tématy jako je
sjednocení obligatorních výjimek.




                                                                                          40
VIII. Jiné otázky
Uvedený dotazník má být prostředkem pro získání komplexních konzultačních podkladů
k nejdůležitějším otázkám souvisejícím se současným právním rámcem pro oblast autorského
práva v EU. Máte-li za to, že některá důležitá fakta byla opomenuta, budeme rádi, když nás na
ně upozorníte, aby jim v budoucnu mohla být věnována potřebná pozornost.

80. Existují v souvislosti s právním rámcem pro oblast autorského práva v EU jakékoli
další důležité záležitosti? Laskavě vysvětlete a uveďte, jak by se měly řešit.
[Otevřená otázka]
Evropská komise by měla přehodnotit monopol na vytěžování databází (sui generis),
který nevedl k žádnému prokazatelnému zlepšení, jak je uvedeno v hodnotící zprávě
Evropské komise. Toto právo nemá žádné opodstatnění, není vázáno na kreativní
činnost, nevedlo ke zvýšené produkci databází, jak bylo slibováno, může komplikovat
výzkumnou činnost a mělo by být bez náhrady zrušeno. Je tristní, že Evropská komise
dospěla k závěru, že zavedení tohoto práva nemělo žádný relevantní přínos a přesto
nenavrhla odpovídající změnu právní úpravy. Evropská komise by také měla upravit
licenční podmínky pro opakované použití úředních děl a děl vzniklých za veřejné
podpory, aby bylo možné jejich opakované použití v celé Evropské unii bez ohledu na
hranice členských států a při rovných podmínkách přístupu k dílům financovaných s
veřejnou podporou.
……………………………………………………………………………………………….




                                                                                          41
