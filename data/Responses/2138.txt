
                             Veřejná konzultace
                   k revizi pravidel autorského práva v EU



UVEĎTE LASKAVĚ SVOJI TOTOŽNOST:





Jméno:

Unie českých pěveckých sborů
Masarykovo nábřeží 16
110 00 Praha 1


Unie českých pěveckých sborů je zastřešující organizace pro sborový zpěv v
České republice. Sdružuje téměř tři stovky českých sborových těles,
zastupuje však celé české sborové hnutí u nás i v zahraničí. Zaměřuje se na
podporu estetické výchovy a sborového zpěvu dětí, mládeže a dospělých.


http://www.ceske-sbory.cz


Kontaktní osoba:


RNDr. Zdeněk Kadlas (místopředseda UČPS, e-mail: kadlas@ucps.cz)





Typ respondentA (Laskavě podtrhněte správnou variantu):




   ←  Institucionální   uživatel   (např.   škola,   univerzita,   výzkumné
     středisko, knihovna, archiv) NEBO zástupce institucionálních uživatelů

     ⋄  pro  účely  tohoto  dotazníku:  dále   jen   (běžně   v   otázkách)
     „institucionální uživatel“


   ← Autor/výkonný umělec NEBO zástupce autorů/ výkonných umělců






Odpovědi na otázky:

20.  Jsou  současné  lhůty  ochrany  autorského  práva  dosud  vyhovující  i
v digitální prostředí?

€ NE – Laskavě vysvětlete, zda by měly být delší nebo kratší


Současná doba copyrightu je zcela nepřiměřená komerční  době  využití  díla.
Navíc je počítána subjektivně podle smrti autora,  tedy  přesahuje  často  i
jedno století. Po takto dlouhé době už není možné s jistotou stanovit  téměř
žádné  rozhodné  okolnosti  pro  vznik  práva,  např.  pokud  nejsou   známy
podrobnější informace o autorovi.


Současná legislativa o osiřelých právech tento problém téměř  neřeší,  neboť
u každého takového díla vyžaduje  individuální  důkladné  vyhledávání  podle
směrnice o osiřelých  dílech,  přičemž  okruh  subjektů  oprávněných  užívat
osiřelá díla je značně omezený. Ocitáme se tak v situaci, kdy sice  existuje
velká masa komerčně nevyužitých děl, které by  bylo  možné  užít,  například
jejich  veřejným  provozováním  z  notového  záznamu,  ale  zároveň  je  jen
prakticky obtížné získat oprávnění  k  jejich  provozování,  resp.  se  váže
pouze na subjekty podle směrnice o osiřelých dílech.


Pro  neprofesionální  pěvecké  sbory  znamená   současná   doba   copyrightu
skutečnost, že lze  volně  využít  pouze  relativně  malou  část  dostupného
materiálu, protože na materiál vzniklý ve  20.  století  se  z  velké  části
stále vztahuje  copyright.  To  podstatně  omezuje  repertoár,  který  mohou
neprofesionální pěvecké sbory provádět bez nutnosti platit  nositelům  práv,
když jejich zdroje jsou značně omezené a zcela mimo komerční konkurenci.


Harmonizací doby copyrightu u hudebně dramatických děl v  poslední  směrnici
pak  byla  naprosto  nesmyslně  prodloužena  doba   copyrightu   u   hudebně
dramatických  děl,  takže  bude  nově  třeba  zvláštní  povolení  od  dědiců
Antonína Dvořáka ke zpěvu sboru “Květiny bílé po cestě” z roku  1900.  Ovšem
dědicové autorských práv po již zemřelých Dvořákových potomcích  ani  nejsou
určeni, a tedy nebude  po  transpozici  směrnice  o  prodloužení  copyrightu
2011/77/EU  možné  získat  zpětně  jejich  souhlas.  Přesto  Evropská   unie
nařídila, že v takových případech se copyright obnoví, ačkoliv jeho doba  už
uplynula!


Představa, že sborista  bude  ještě  50  až  70  let  po  natočení  nahrávky
inkasovat poplatky za provozování je poněkud naivní,  když  výsledná  částka
je zanedbatelná; prodloužení copyrightu na hudební nahrávky  na  70  let,  k
němuž došlo kvůli lobbingu nahrávacích společností,  skutečně  slouží  pouze
těmto nahrávacím společnostem a žádné reálné zlepšení pro činnost  pěveckých
sborů nemá.  Takový  přínos  by  naopak  měla  např.  legalizace  kopírování
notových materiálů, kterou požadujeme, a zkrácení doby  copyrightu,  aby  se
zvětšilo množství volně provozovatelné hudby.


Řešením je zásadní zkrácení doby copyrightu a její vazba na vytvovření  nebo
zveřejnění  díla,  nikoliv  vazba  na  smrt  autora.  Copyright  by  se  měl
poskytovat od vytvoření díla po nějakou standardní dobu, například  10  let,
během které by bylo např. nutno dílo registrovat. Registrací by  mohl  autor
dobu copyrightu přiměřeně prodloužit o dalších 40 let.





31.   (a)   [Především    jste-li    koncový    uživatel/spotřebitel    nebo
institucionální uživatel:] Zažili  jste  konkrétní  problémy  při  pokusu  o
použití děl nebo jiných předmětů ochrany pro ilustraci  ve  výuce  –  včetně
přeshraničního užití?


ANO.


Pěvecké sbory na  školách  jsou  zásadně  omezovány  rozsahem  reprografické
výjimky  podle  směrnice  2001/29/ES,  která  neumožňuje  využití  hudebních
materiálů ve školách. Výjimku podle  čl.  5  odst.  2  písm.  a)  „hudebnin“
vykládá české ministerstvo kultury chybně tak, že tato  výjimka  se  uplatní
také u čl. 5 odst. 2 písm. b) směrnice.  Notové  záznamy  nelze  ve  školách
kopírovat a distribuovat  ani  s  odvoláním  na  čl.  5  odst.  3  písm.  a)
směrnice, neboť ten se vztahuje pouze na  užití  „pro  ilustrační  účel  při
vyučování“. V podstatě je tak jediná možnost,  aby  škola  používala  nějaké
standardizované zpěvníky, ale v případě veškerých ostatních  skladeb  by  si
měla obstarávat originální notové záznamy, což často  ani  není  dost  dobře
možné a bylo by to neúměrně finančně nákladné vzhledem k  tomu,  že  pěvecké
sbory jsou většinou dobrovolnické nebo školní aktivity.



32. Existují-li problémy, jak by se daly nejlépe vyřešit?
Výjimka poskytnutá v čl. 5 odst. 2 písm.  a)  vydavatelům  hudebnin  je  již
zcela neopodstatněná a také bezdůvodně  diskriminační  vzhledem  k  ostatním
odvětvím. Pro  pěvecké  sbory  je  škodlivá.  Je  třeba  upravit  příslušnou
harmonizovanou úpravu.



33. Jaké mechanismy jsou na  trhu  k dispozici  pro  snazší  využití  obsahu
k výukovým účelům? Do jaké míry jsou úspěšné?
Tyto mechanismy nejsou  dostatečné.  Nakladatelé  vydávají  pouze  relativně
malé množství titulů pro  komerčně  nezajímavý  segment  žáků  základních  a
středních škol, což významně ochuzuje i kulturní diverzitu.



34. Máte-li za to, že je třeba nalézt legislativní řešení, jaké by měly  být
hlavní prvky takového řešení? Kterých činností  přijímajících  [beneficiary]
institucí by se toto řešení mělo týkat a za jakých podmínek?
Tato omezení šíření hudebních záznamů by se měla zrušit. Evropská komise  by
měla jednak navrhnout rozšíření reprografické výjimky podle čl.  5  odst.  2
písm. a) harmonizační směrnice, aby se vztahovala též na  hudebniny,  jednak
by měla navrhnout možnost využívat hudební materiály i při vyučování, aby  z
nich mohli žáci zpívat a aby je mohla škola užít „pro potřeby  vyučování“  v
nezbytném rozsahu. Současné nastavení restrikcí kopírování not  totiž  zcela
deformuje přirozený způsob šíření hudby. Ostatně harmonizace je odvozena  od
harmonie, které rozhodně  nelze  dosáhnout  zhoršením  podmínek  pro  šíření
hudebnin.


60.  Jestliže  jste  zjistili  konkrétní  problémy  s fungováním  současného
poplatkového systému, jak nejlépe by se tyto problémy daly řešit?


Zásadním problémem je výše zmíněná výjimka pro  hudebniny.  Navrhujeme  její
zrušení, viz výše. Tedy hudebniny by byly účastny  na  poplatkovém  schématu
jako ostatní materiály, když už musí poplatkové schéma existovat.


64. Měla by se posílit účinnost občanskoprávního  systému  vynucování  práva
v EU pro případy, kdy jsou autorská práva porušena s komerčním záměrem?

€ ANO – Laskavě vysvětlete


Porušení  copyrightu  za  nekomerčním  účelem,  např.   výzkumem,   svobodou
projevu, zpěvem amatérských souborů apod., by  nikdy  nemělo  být  předmětem
represivních nástrojů (například sankční trojnásobek  ceny  obvyklé  placený
OSA zpětně  za  koncerty  apod.).  Následně  bude  možné  použít  prostředky
vynucování práva efektivněji.

