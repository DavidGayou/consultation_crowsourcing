
Twoje dane:
Imię i nazwisko: Andrzej Stachecki
 adres e-mail: v@v-film


Typ respondenta (proszę zaznaczyć)

    □ Użytkownik końcowy/konsument (np. internauta, czytelnik, subskrybent
      usług muzycznych lub audiowizualnych, naukowiec, student)
    □ Przedstawiciel użytkowników końcowych/konsumentów
    □ Użytkownik instytucjonalny (np. pracownik szkoły, uniwersytetu,
      centrum badawczego, biblioteki, archiwum)
    □ Przedstawiciel użytkowników instytucjonalnych
    □ Autor/wykonawca lub przedstawiciel autorów/wykonawców
   X   Wydawca/producent/nadawca lub przedstawiciel
   wydawców/producentów/nadawców
    □ Pośrednik/dystrybutor/dostawca innych usług (np. muzyki  w  sieci  lub
      usługi   audiowizualnej,   platformy   gier,    mediów    społecznych,
      wyszukiwarki, usług teleinformatycznych)
    □ Przedstawiciel pośredników/dystrybutorów/dostawców innych usług
    □ Organizacje zbiorowego zarządzania
    □ Władze publiczne
    □ Państwo członkowskie
    □ Inne


5. [Dotyczy w szczególności  właścicieli  praw  lub  organizacji  zbiorowego
zarządzania:]  Czy  istnieją  powody,  dla  których  —  nawet  jeśli  jesteś
właścicielem  wszystkich  niezbędnych  praw  na  wszystkich   przedmiotowych
terytoriach — należy Twoim  zdaniem  nałożyć  ograniczenia  terytorialne  na
dostawcę usług (np.  w  celu  zapewnienia,  że  określone  treści  nie  będą
dostępne w niektórych krajach Europy)?
X Tak
Prawo  stanowienia  o  sposobie  udostępnienia,  o   poszczególnych   polach
eksploatacji, a także zakresie terytorialnym  czy  czasowym  jest  jednym  z
podstawowych  praw  licencjodawcy,   tak   jak   podstawowym   prawem   jest
decydowanie o przeznaczeniu rzeczy przez jego właściciela. Tak  więc  obszar
terytorialny licencji powinien być nadal decyzją biznesową licencjodawcy,  a
nie odgórnie narzuconych regulacji,  szczególnie  na  poziomie  europejskim.
Nie  ma  więc  uzasadnienia  dla  konieczności  dokonywana  w  tym  zakresie
regulacji na poziomie unijnym czy krajowym, co  więcej  w  aspekcie  sektora
audiowizualnego, bez względu czy jest to obrót rzeczywistymi  nośnikami  czy
usługami online, model biznesowy  opiera  się  o  udzielanie  poszczególnych
licencji,  w  tym  licencji  ograniczonych  do  czasu,  miejsca  i   sposobu
eksploatacji dzieła. Stanowi to  kluczowy  element  monetyzacji  inwestycji,
jaką   poszczególni    partnerzy    ponoszą    przy    powstawaniu    utworu
audiowizualnego.


Wyjaśnij na przykładach
[pic]Nie
[pic]Brak opinii
7. Czy uważasz, że należy  podjąć  na  szczeblu  europejskim  dalsze  środki
(legislacyjne  lub  nie,  w  tym   rozwiązania   rynkowe),   aby   zwiększyć
transgraniczną dostępność usług na rynku jednolitym, zapewniając  odpowiedni
poziom ochrony właścicielom praw?
[pic]Tak
Wyjaśnij (opis)

X Nie

Zharmonizowana zasada terytorialności  prawa  autorskiego  na  terenie  Unii
Europejskiej, choć mogłaby regulować stosunki między poszczególnymi  krajami
EU, to jednak nie obowiązywałaby przecież względem krajów spoza Unii,  co  z
uwagi  na  ogólnoświatową  specyfikę  Internetu  (i  udostępniania   utworów
online) nie przyniosłoby pożądanego efektu, a wprowadzało komplikacje np.  w
odniesieniu   do   utworów   audiowizualnych.   Jednocześnie    wprowadzenie
jednolitego prawa autorskiego  na  poziomie  unijnym  miałoby  sens  jedynie
wtedy, gdy zastąpiłoby ono prawa krajowe,  a  nie  istniało  obok  krajowych
praw podmiotowych (tak ja dzieje się to w przypadku  znaków  towarowych).  W
naszym  przekonaniu  międzynarodowa   dostępność   utworów   audiowizualnych
wzrosła  by  przy  działaniach  mających  na  celu  doprecyzowanie   kwestii
dotyczących np. definicji utworu, podmiotu pierwotnie uprawnionego z  tytułu
praw   autorskich,   dozwolonego   użytku   prywatnego,   czy    publicznego
udostępnienia w poszczególnych  krajach  członkowskich,  w  których  obecnie
definicje te różnią  się  utrudniając  niejednokrotnie  efektywne  działanie
licencjodawcy. Najważniejszym  jednak jest fakt niedostatecznych  możliwości
sankcjonowania  naruszeń  prawa  autorskiego  oraz  brak   odpowiedzialności
podmiotów  internetowych   pośredniczących    procederze   naruszania   praw
uprawnionych.  Z  naszego  doświadczenia  wynika,   że   wielu   producentów
krajowych waha się  przed  udostępnieniem  międzynarodowym  dzieła  w  sieci
właśnie z uwagi na fakt powszechnego tolerowania łamania praw majątkowych  i
braku możliwości pociągnięcia do odpowiedzialności żadnego z pośredników.


Wyjaśnij
[pic]Brak opinii
11. Czy zapewnienie klikalnego łącza odnoszącego  do  utworu  lub  i  innych
treści przedmiotowych chronionych prawem autorskim, w ujęciu ogólnym  lub  w
określonych       okolicznościach,        powinno        stanowić        akt
upublicznienia/udostępnienia podlegający autoryzacji właściciela praw?
X Tak
Wyjaśnij, czy jest to przypadek ogólny czy w szczególnych okolicznościach  i
dlaczego

Zarówno  linkowanie  jak  i  zwielokrotnianie  w  pamięci  komputera   przez
przeglądarkę  internetową  utworów  powinno   być   uzależnione   od   zgody
uprawnionego – o ile dochodzi do komercyjnego wykorzystania utworu lub  przy
jego zdecydowanym sprzeciwie. Co więcej  w  celu  odpowiedzi  na  pytanie  o
przyszłość  regulacji  odpowiedzialności  za  umieszczanie  linków  w  sieci
należałoby rozróżnić linki zwykłe  i  tzw.  głębokie  (deep  linking),  przy
których  w  naszej  opinii  konieczne  jest  wprowadzenie  restrykcyjnych  i
jednoznacznych zasad odpowiedzialności za ułatwianie bezpośredniego  dostępu
do utworów nielegalnie wprowadzonych w sieci. Taka odpowiedzialność  powinna
uwzględniać zarówno podmioty, które bezpośrednio  umieszczają  linki  jak  i
providerów (ISP), o ile tolerują oni takie działania  na  szersza  skalę.  W
odniesieniu do problemu odpowiedzialności za umieszczanie linków wydaje  nam
się rozsądnym wprowadzenie w tym zakresie jednolitych  regulacji  w  UE.  Ze
względu na  specyfikę  Internetu  niemożliwym  lub  niezwykle  trudnym  jest
egzekwowanie  odpowiedzialności  za  świadome  i  intencjonalne  naruszenia.
Obecna procedura notice and take  down,  obowiązująca  na  terenie  UE  jest
niewystarczająca  i  nie  stanowi  dostatecznego  zabezpieczenia   interesów
uprawnionych.
Proponujemy, by zmiany w prawie autorskim  pozwalały  na:  1.  udostępnianie
danych  osobowych  podmiotów   umieszczających   w   Internecie   treści   z
naruszeniem luz bez zgody uprawnionego oraz 2. pozwalały na pociągnięcie  do
odpowiedzialności pośredników zarabiających na umieszczaniu w  sieci  treści
z naruszeniem i bez zgody uprawnionych, o ile  taka  działalność  prowadzona
jest notorycznie i z premedytacją.
Warto  rozważyć  także   nałożenie   (w   niektórych,   ściśle   określonych
przypadkach)  obowiązku  prowadzenia  monitoringu  wyników  wyszukiwania  na
administratorów  wyszukiwarek  w  zakresie  treści  podlegających   ochronie
prawno-autorskiej.

[pic]Nie
Wyjaśnij, czy jest to przypadek ogólny czy w szczególnych okolicznościach  i
dlaczego (np. taki akt nie stanowi upublicznienia ani  udostępnienia  nowemu
odbiorcy lub powinno zostać objęte wyjątkiem prawa autorskiego)
[pic]Brak opinii
20. Czy dotychczasowe warunki ochrony praw autorskich nadal spełniają  swoją
funkcję w środowisku cyfrowym?
X Tak



Powodem dla ustalenia okresu ochrony autora przez czas jego  życia  i  przez
70 lat po jego śmierci było wydłużenie  się  średniej  oczekiwanej  długości
życia w Europie. Nie ma  żadnego powodu związanego z korzystaniem z  utworów
w  środowisku  cyfrowym,  który  negowałby  zasadność  przedłużenia   okresu
ochrony.



[pic]Nie

Wyjaśnij, czy powinny być dłuższe czy krótsze
[pic]Brak opinii
21. Czy problemy  wynikają  z  tego,  że  większość  ograniczeń  i  wyjątków
określonych w dyrektywach UE dotyczących prawa autorskiego  jest  opcjonalna
w państwach członkowskich?
[pic]Tak
Wyjaśnij na konkretnych przykładach
X Nie




Nie stanowi problemu fakt, że większość wyjątków  i  ograniczeń  (zwanych  w
Polsce dozwolonym użytkiem) jest opcjonalna dla państw  europejskich.  Lista
wyjątków  jest  bardzo  długa  i  obejmuje  wszystkie  możliwe  wyjątki   od
podstawowej  zasady  prawa  autorskiego,  zgodnie  z  którą   każdy   sposób
korzystania z utworu wymaga zgody twórcy.


Należy jednak w pełni zharmonizować przepisy odnoszące  się  do  dozwolonego
użytku prywatnego.  Na  chwilę  obecną  istnieją  znaczne  różnice  pomiędzy
państwami  członkowskimi  Unii  Europejskiej  w  zakresie  wdrożenia  w  tym
obszarze  przepisów  dyrektywy  dotyczącej  prawa  autorskiego.  Wyjątek  na
rzecz  prywatnego  kopiowania  jest  w  praktyce   często   nadużywany   dla
uzasadnienia eksploatacji kopii utworów pochodzących z nielegalnego  źródła.
Należy wyraźnie przesądzić na szczeblu europejskim, iż w  granicach  wyjątku
dot.  prywatnego  kopiowania  (dozwolonego  użytku  prywatnego)  mieści  się
wyłącznie możliwość kopiowania utworów pochodzących z legalnego źródła  (np.
legalnie nabytego egzemplarza utworu).

[pic]Brak opinii
23. Czy którekolwiek nowe ograniczenia i wyjątki powinny  zostać  dodane  do
istniejącego  katalogu  lub  z  niego  usunięte?  Wyjaśnij  na   konkretnych
przykładach







Nie ma potrzeby dodania nowych wyjątków do obecnej  długiej  listy  wyjątków
uwzględnionej w dyrektywie o  prawie  autorskim.  Wyjątek  ogranicza  zakres
praw autorskich  przyznanych  twórcy  i  możliwość  swobodnego  dysponowania
przez autora swoim utworem.


24.   Niezależnie   od   wcześniejszych   pytań:   czy   istnieje   potrzeba
uelastycznienia ram regulacyjnych UE w kwestii ograniczeń i wyjątków?
[pic]Tak
Wyjaśnij dlaczego
X Nie




Fakt, że wyjątki i ograniczenia w zamkniętym wykazie w dyrektywie  o  prawie
autorskim  są  opcjonalne,  zapewnia   wystarczającą   elastyczność.   Kraje
europejskie mogą zdecydować się  na  wprowadzenie  tych  wyjątków  lub  nie.
Ponadto elastyczność w tej dziedzinie, jak np.: możliwość  dodawania  nowych
wyjątków, które nie są częścią dyrektywy, prowadzić może  do  niejasności  i
mniejszej pewności konsumentów, kiedy można legalnie korzystać z utworów,  a
kiedy nie.


Szczególne zaniepokojenie  budzi  propozycja  wprowadzenia  w  UE  zapisu  o
„dozwolonym użytku” w stylu amerykańskim  (tzw.  fair  use),  gdyż  jest  to
absolutnie nieprzystosowane do polskiej,  ale  także  europejskiej  tradycji
prawnej. Zwiększyłoby  to  także  niepewność  prawną  w  zakresie  tego,  co
użytkownicy mogą zrobić z moimi utworami, a czego nie, ponieważ  w  systemie
amerykańskim kwestie dozwolonego użytku mogą być  rozstrzygane  wyłącznie  w
sądach. Jako autor nie chcę być zmuszanym chodzić do sądu za  każdym  razem,
gdy uznam, że mój utwór został  bezprawnie  wykorzystany  bez  mojej  zgody.
Wolę, aby wyraźne wyjątki były wprost określone w prawie.


[pic]Brak opinii
58.

(c)  [Dotyczy  w  szczególności  właścicieli  praw:]   Czy   masz   problemy
wynikającego ze sposobu, w jaki użytkownicy wykorzystują  istniejące  utwory
lub  inne  materiały  przedmiotowe  w  celu   publikowania/rozpowszechniania
nowych treści w Internecie, w tym w ujęciu transgranicznym?


Nie sprzeciwiam się treściom  generowanym  przez  użytkowników  (tzw.  user-
generated content) jako takim. Bardzo  dobrze  znane  mi  są  (podobnie  jak
większości autorom)  procesy  twórcze,  które  wykorzystują  już  istniejące
utwory, w szczególności w sektorze audiowizualnym,  w  którym  filmy  bardzo
często wykorzystują nagraną muzykę, a filmy dokumentalne są  czasem  złożone
z fragmentów starszych utworów. Żądanie, aby  można  było  tworzyć  UGC  bez
uzyskania zgody  autorów  już  istniejących  utworów,  a  jednocześnie,  aby
uznawać  ich  prawa  do  nowych  utworów!  Jest  to  nie  do  przyjęcia.   W
odniesieniu  do  treści  tworzonych  przez  użytkowników  trudno   uzasadnić
potrzebę wprowadzania odrębnych  przepisów.  W  przypadku  UGC  powinno  być
wymagane uzyskanie zezwolenia autorów lub ich przedstawicieli tak  samo  jak
przy  korzystaniu  z  każdych  innych  utworów,  w  szczególności   w   celu
zagwarantowania poszanowania ich praw osobistych.


[pic]Tak
Wyjaśnij na przykładach

[pic]Nie
[pic]Brak opinii
64. Czy Twoim zdaniem istnieje potrzeba nadania przejrzystości  na  szczeblu
unijnym zakresowi zastosowania wyjątków obejmujących prywatne  kopiowanie  i
reprografię w środowisku cyfrowym?
X Tak







Wyjątek w zakresie prywatnego kopiowania  (dopuszczalny  zakres  dozwolonego
użytku  osobistego)  powinien  być  nierozerwalnie   połączony   z   godziwą
rekompensatą dla  podmiotów  praw  autorskich.  Dzisiaj  mamy  w  Polsce  do
czynienia z sytuacją, w  której  konsumenci  mają  bardzo  szeroki  wachlarz
możliwości korzystania z utworów w  ramach  dozwolonego  użytku  (Polska  ma
jedne z najbardziej liberalnych przepisów  w  tym  zakresie  w  Europie).  Z
drugiej strony mamy najniższy w Europie poziom opłat kompensacyjnych.


W odniesieniu do wyjątku dotyczącego prywatnego kopiowania  na  poziomie  UE
powinny zostać zatem uznane i wprowadzone w życie poniższe zasady:


    •  Możliwość  prywatnego  kopiowania  jest  nierozerwalnie  połączona  z
      odpowiednim wynagrodzeniem dla autorów. Pobieranie opłat za urządzenia
      i nośniki do tworzenia prywatnych kopii jest najbardziej skutecznym  i
      opłacalnym sposobem organizacji systemu ściągania wynagrodzenia.


    • Opłaty powinny być pobierane na jak najwcześniejszych etapach  procesu
      sprzedaży, czyli od producenta lub  importera  urządzeń  lub  nośników
      służących do kopiowania.


    • System  prywatnego  kopiowania  powinien  zostać  dostosowany  do  ery
      cyfrowej. Konsumenci robią bowiem obecnie prywatne kopie częściej  niż
      kiedykolwiek wcześniej, wykorzystując do  tego  coraz  więcej  nowych,
      połączonych ze sobą urządzeń, korzystając z nowego rodzaju usług.


    • Istnieje  potrzeba  ustalenia  na  poziomie  unijnym  wspólnych  zasad
      definiowania obowiązujących  stawek  opłat  oraz  określenia  katalogu
      urządzeń lub usług, które powinny zostać objęte opłatami.


    • Opłaty powinny być uiszczane w tym kraju, w którym  końcowy  konsument
      kopiuje utwór dla celów prywatnych, czyli kraju, w którym dochodzi  do
      wyrządzenia autorowi szkody.


    • Opłaty  powinny  być  pobierane  od  wszystkich  urządzeń  i  nośników
      służących do  prywatnego  kopiowania  utworów,  również  takich  które
      wykorzystywane są dla celów profesjonalnych.


[pic]Nie
Wyjaśnij (opis)

[pic]Brak opinii
65. Czy kopie cyfrowe sporządzone  przez  użytkowników  końcowych  w  celach
prywatnych  w  kontekście  usługi  objętej  licencją  właścicieli  praw,   w
przypadku których krzywda  wyrządzona  właścicielowi  praw  jest  minimalna,
powinny podlegać obciążeniom związanym z kopiowaniem prywatnym?
X[pic]Tak




Jeśli zostałby zakwestionowany wyjątek dotyczący  prywatnego  kopiowania,  a
prywatne kopiowanie zostałoby objęte licencjami,  jak  jest  to  proponowane
przez  Komisję  Europejską,  na   zmianie   tej   najbardziej   ucierpieliby
konsumenci  i  autorzy.  Konsumenci  straciliby  wolność  kopiowania,  którą
zapewnia dozwolony użytek,  musieliby  bowiem  każdorazowo  uzyskiwać  zgodę
twórców.  Autorzy  straciliby  natomiast  godziwe  wynagrodzenie.  Zyskaliby
jedynie pośrednicy Internetowi, którzy zarabiają na ruchu w Internecie.


W Polsce prywatne kopie nie mogą być częścią umowy, a godziwe  wynagrodzenie
pobierane jest poprzez system  opłat  kompensacyjnych  i  rozdzielane  wśród
posiadaczy  praw  autorskich   za   pośrednictwem   organizacji   zbiorowego
zarządzania. Jest to system, chroniący twórców przed wszelkimi  nieuczciwymi
transakcjami i gwarantujący, że wszyscy posiadacze praw autorskich  osiągają
korzyści z takiego wynagrodzenia. Złudne jest przekonanie,  iż  nowe  modele
biznesowe pozwalają twórcom na  uzyskiwanie  wynagrodzenia  bezpośrednio  od
właścicieli cyfrowych serwisów. W praktyce tylko nieliczni  posiadacze  praw
autorskich   udzielają   licencji   bezpośrednio   serwisom    internetowym.
Scenarzyści, reżyserzy i inni współtwórcy  utworów  audiowizualnych,  którzy
przenieśli całość swoich  praw  na  etapie  tworzenia  filmu  na  producenta
(najczęściej za jednorazową opłatą ryczałtową) nie mają żadnych  związków  z
serwisami cyfrowymi, a zatem nie mogą otrzymywać płatności  indywidualnie  i
bezpośrednio od nich.


[pic]Nie
Wyjaśnij (opis)

[pic]Brak opinii
66. W jaki sposób zmiany w obciążeniach  w  związku  z  zastosowaniem  usług
internetowych (np. usług opartych na  chmurze  umożliwiających  na  przykład
użytkownikom przechowywanie  kopii  na  różnych  urządzeniach)  wpływają  na
opracowanie i funkcjonowanie nowych modeli biznesowych  z  jednej  strony  i
przychód właścicieli praw z drugiej?




System  opłat  kompensacyjnych  powinien  uwzględniać  zmiany   w   sposobie
korzystania z utworów w erze cyfrowej.  Obecnie  częściej  niż  kiedykolwiek
dotychczas dokonuje się kopiowania utworów dla  celów  prywatnych  w  ramach
różnego rodzaju usług  online.  Konsumenci  przenoszą  piosenki  i  filmy  z
komputerów na twarde dyski, telefony,  tablety,  do  internetowych  serwisów
przechowywujących pliki, a następnie z  powrotem  na  komputer  w  celu  ich
zapisania i zapewnienia sobie możliwości dostępu  do  osobistych  bibliotek,
kiedykolwiek   i   gdziekolwiek   zechcą.   Wszystkie    te    procesy    są
niezaprzeczalnie czynnościami prywatnego kopiowania.


Systemy indywidualnego kopiowania  powinny  wziąć  pod  uwagę  wszystkie  te
kopie wykonane na różnych urządzeniach poprzez serwisy online, w tym  usługi
przetwarzania w chmurze. Nie utrudnia to  rozwoju  i  funkcjonowania  nowych
modeli biznesowych.



71. Jeśli zauważasz określone problemy  z  obecnym  funkcjonowaniem  systemu
obciążeń, zaproponuj ich rozwiązanie.

System opłat  kompensacyjnych  powinien  obejmować  wszystkie  urządzenia  i
nośniki,  których  wartość  zwiększa  się  dzięki  temu,  że  można  za  ich
pośrednictwem kopiować  utwory  lub  przechowywać  multimedia.  Dlatego  też
należy  dążyć  do  stworzenia  spójnej   definicji   urządzeń   i   nośników
podlegających opłatom za  prywatne  kopiowanie  w  poszczególnych  państwach
członkowskich. W całej Europie należy  opracować  szybkie  i  zharmonizowane
procedury ustalania opłat.


Popieram także zgłaszaną  od  lat  propozycję  posiadaczy  praw  autorskich,
polegającą  na  wprowadzeniu  jednego  punktu  składania  deklaracji   przez
producentów i importerów. Ułatwiłoby to  procedurę  składania  deklaracji  i
wnoszenia  płatności  przez  producentów  i  importerów.  Za   pośrednictwem
mechanizmu  („Europejskiego  Punktu   Centralnego”)   sprzedawcy   oferujący
sprzedaż  na  odległość  mogliby  składać  deklaracje   sprzedaży   urządzeń
kwalifikujących się do  opłaty  za  prywatne  kopiowanie  w  jednym  unijnym
punkcie wprowadzania danych, podczas gdy wynagrodzenie byłoby fakturowane  i
opłacane  w  kraju  przeznaczenia.  Taki  system  pozwoliłby   bezproblemowo
przekazywać  opłaty  do  kraju,   w   którym   urządzenia   sprzedawane   są
konsumentom,  a  Ci  uzyskują  możliwość  kopiowania  za  ich  pośrednictwem
utworów dla celów prywatnych.


72. Jaki mechanizm (lub połączenie  mechanizmów)  zapewniłby,  że  otrzymasz
adekwatne wynagrodzenie za wykorzystanie Twoich utworów?

W odniesieniu do utworów audiowizualnych  dotychczasowa  ochrona  w  postaci
zapewnienia reżyserom, scenarzystom i  innym  współtwórcom  wynagrodzenia  z
tytułu eksploatacji tych  utworów  jest  niewystarczająca  i  należałoby  ją
dostosować do aktualnych realiów technologicznych i rynkowych.  W  przypadku
współtwórców utworów audiowizualnych nie istnieje w Europie takie  jednolite
rozwiązanie stanowiące swego rodzaju „najlepszy mechanizm” dla  zapewnienia,
że  otrzymują  oni  proporcjonalne  wynagrodzenie  za  wykorzystywanie   ich
utworów na wszystkich nośnikach i platformach.


W  przemyśle  filmowym  i  telewizyjnym  zasadą  jest  przekazywanie   przez
współtwórców utworów audiowizualnych całości autorskich praw majątkowych  na
rzecz  producenta  utworu  za  zapłatą  jednorazowego  wynagrodzenia,  które
rzadko  odzwierciedla  późniejsze  wpływy  uzyskiwane  z  dystrybucji  (tzw.
kontrakty buy-out). Do specyfiki utworów audiowizualnych należy, iż  głównym
beneficjentem ich eksploatacji są  osoby  trzecie  (pośrednicy,  producenci,
dystrybutorzy),  a  nie  faktyczni  twórcy.  Należy  im  zapewnić   możliwie
proporcjonalny udział w zyskach płynących z eksploatacji utworów.


Wynagrodzenie zapewnione w dyrektywie o najmie jest nieadekwatne do  obecnej
sytuacji technologicznej i niewystarczające. Przy postępującej cyfryzacji  i
przenoszeniu dystrybucji  utworów  do  Internetu  najem  egzemplarzy  filmów
(wypożyczanie płyt) stracił zupełnie ekonomiczne znaczenie.  Konieczne  jest
zatem dokonanie ponownej oceny sposobów eksploatacji, w których  uzasadnione
byłoby  przyznanie  twórcom  niezrzekalnego   i   niezbywalnego   prawa   do
wynagrodzenia za eksploatację utworu audiowizualnego (np. w  postaci  video-
on-demand). Konieczne byłoby objęcie tym prawem możliwie szerokiego  zakresu
nowoczesnych  form  eksploatacji,  przy  uwzględnieniu  tempa  innowacji   i
postępu technicznego.


Te dodatkowe płatności związane z  eksploatacją  utworów  są  niezbędne  dla
autorów filmowych, aby zarobić na  życie  w  okresach  pomiędzy  projektami.
Cechą charakterystyczną tego zawodu jest  fakt,  że  przygotowanie  filmu  i
przekazanie go  do  produkcji  może  potrwać  lata.  Aby  system  pobierania
wynagrodzeń mógł dobrze funkcjonować, należy prawnie  upoważnić  organizacje
zbiorowego   zarządzania   do   dochodzenia   wynagrodzenia   od    serwisów
internetowych i rozdzielania go pomiędzy wszystkich uprawnionych.


74.  Jeśli  uważasz,  że  obecne  przepisy  nie  są  skuteczne,   zaproponuj
rozwiązania zidentyfikowanych problemów.

Proponuję wprowadzenie europejskiego aktu prawnego,  który  zapewni  twórcom
audiowizualnym  niezbywalne  i  nienaruszalne  prawo  do  wynagrodzenia   za
eksploatację ich  utworów  na  podstawie  wpływów  wygenerowanych  w  wyniku
rozpowszechniania ich utworów i zebranych od finalnych  dystrybutorów  przez
organizacje zbiorowego zarządzania, które rozdzielą to  wynagrodzenie  wśród
autorów. Należy zwrócić  uwagę  na  opracowanie  kluczowych  standardów  dla
wprowadzenia sprawiedliwych i wykonalnych warunków umownych do  zastosowania
w poszczególnych umowach, w  tym  zakazu  stosowania  niektórych  klauzul  w
umowach.


