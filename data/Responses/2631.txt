


Odpovede na niektoré otázky materiálu „Konzultácie Komisie
o európskych autorskoprávnych pravidlách“

Doba ochrany:

Všeobecne:

Anti - copyright lobbydlhodobokritizuje dĺžku ochrany autorských
práv v EÚ. V súčasnosti je doba ochrany 70 rokov po smrti autora
a nie je žiadny dôvod na to, aby dĺžka ochrannej lehoty bola
znížená.

Otázka:

20.Je súčasná dobaochrany autorských práv vhodnápre digitálne
prostredie?

Odpoveď:

Áno. Hlavným dôvodom pre zavedenie jednotnej doby ochrany počas
života autora a 70 rokov po jeho smrti bolo predĺženie dĺžky
života v Európe a nie je dôvodom skracovať jej dĺžku pre
použitie diel v digitálnom prostredí. Pre mňa ako autora
výnosy z použitia diel znamenajú pokračovanie v tvorivej práci
a neskôr dôstojný život pri odchode do dôchodku. Moje deti
a vnúčatá by mali tiež profitovať z mojej práce podobne, ako
tomu tak je pri iných hmotných statkoch, ktoré som počas života
nadobudol a ktoré sa dedia. Okrem iného aj preto, aby sa o moju
tvorbu a ochranu mojich osobnostných práv mohli náležite
postarať.

Výnimky z autorského práva:

Všeobecne:

Autor má výhradné právo udeľovať súhlas na použitie svojich
diel. Výnimky z tohto práva, teda umožnenie použitia diela bez
súhlasu autora upravuje súčasné európske autorské právo (zoznam
nepovinných 20 výnimiek obsahuje “informačná” smernica), aj
zákony jednotlivých štátov pre prípady odôvodnené verejným
záujmom, pre náhodné použitia a pod. Použitie výnimky by sa
malo diať bez priameho alebo nepriameho majetkového prospechu
pre používateľa diela.

Medzinárodné autorskoprávne dohody a smernice európskej únie
dovoľujú použitie výnimiek len v osobitných prípadoch, pričom
výnimka nesmie byť v rozpore s bežným využitím diela a nesmie
neodôvodnene zasahovať do právom chránených záujmov autora,
teda nesmie mu byť na ujmu, vrátane ujmy majetkovej. Európska
komisia chce vedieť, či by sa zoznam výnimiek mal rozšíriť
alebo zúžiť.

Otázka :

Existujú problémy vychádzajúce zo skutočnosti, že väčšinu
výnimiek stanovených v európskej smernici si môžu štáty
zvoliť?

Odpoveď :

Nie. Zoznam výnimiek stanovených v smernici EÚ je veľmi dlhý,
štát si môže podľa vlastného uváženia zvoliť výnimku, ktorá
je preň vzhľadom na vlastné špecifiká a možnosti realizácie
výnimky vhodná.

Otázka :

Mala by byť niektorá, príp. všetky výnimky povinné, ak áno, je
potrebná väčšia harmonizácia?

Odpoveď.

Nie. Istý stupeň harmonizácie je v skutočnosti, že zoznam
výnimiek podľa smernice je uzatvorený a nemožno doň pridať
výnimky ďalšie.

Osobitným prípadom je výnimka pre rozmnožovanie pre osobnú
potrebu a reprografické rozmnožovanie, ktorá obsahuje povinnosť
vhodnej kompenzácie (náhrady odmien). Povinnosť zaviesť túto
výnimku by mala platiť pre všetky európske krajiny (táto
výnimka prináša prospech nositeľom práv, aj konečnému
spotrebiteľovi) so zavedením harmonizovaného systému náhrad
odmien.

Otázka :

Mali by sa do súčasného zoznamu výnimiek pridať nejaké nové
výnimky alebo by mali byť z neho nejaké výnimky odstránené. Ak
áno, uveďte ktoré.

Odpoveď:

Nie. Rozšírenie zoznamu výnimiek uvedených v Smernici
o autorskom práve v žiadnom prípade nie je vhodné.

Otázka :

Je potrebnézabezpečiť väčšiu mieru flexibility vrámciregulačného
rámca EÚvýnimiek?

Odpoveď:

Nie. Skutočnosť, že štáty si zo zoznamu výnimiek môžu vybrať, t.
j. voliteľnosť výnimiek poskytuje dostatočnú mieru flexibility.
Umožnenie pridať si do národných úprav výnimky, ktoré nie sú
uvedené v smernici by viedla k nejednoznačnosti a právnej
neistote. Pre právne a aplikačné prostredie Európy nie je
vhodný americký systém "fair use". Ako autor by som bol nerád,
aby som sa zakaždým musel obrátiť na súd, ak budem presvedčený,
že moje dielo bolo neoprávnene použité. Dávam preto prednosť
zákonom jasne a presne definovaným výnimkám.

Obsah vytvorený používateľmi (otázky 58 a 61)

Všeobecne:

Žiadna všeobecne uznávanádefinícia, čo jeobsah vytvorený
používateľmi,neexistuje. Dotazník o tomto spôsobe použitia
hovorí ako o novej online činnosti, kedy si používateľ vezme
jedno alebo viacero preexistentných diel, niečo na nich zmení a
výsledok natiahne na internet, napr. do nejakej platformy alebo
blogu. Odporcovia autorských právchcú nové výnimky z autorského
práva, aby si mohli vytvárať obsah sami, zatiaľ čo my
obhajujemestanovisko, že všetkyautorské diela (amatérske či
profesionálne) majú podliehať rovnakému režimu a
autorskoprávnym predpisom s cieľom zabezpečiť spravodlivú
odmenu za použitie ich diel. Skrátka, žiadna výnimka pre obsah
vytváraný používateľmi nie je potrebná.

Otázka :

58(c).Stretli ste sa s problémami vyplývajúcimi z toho, že
používatelia používajú preexistentné diela alebo iné predmety
ochrany s cieľom šíriť nový obsah na internete, vrátane
cezhraničného šírenia ?

Odpoveď:

Áno.V zásade nemám nič proti obsahu vytváranému používateľmi.
Ako väčšina tvorcov aj ja viem, že mnohí pri svojej tvorbe
používajú preexistentné diela (časté v audiovízii, kde môže
ísť o spracovanie literárnej predlohy, použitie výtvarných
diel vo filme, použítie už vytvorenej hudby a pod.). Je však
zarážajúce, ak si niekto nárokuje legálne vytvárať obsah bez
súhlasu autorov preexistentných diel, pričom sám chce uznať
výsledok za dielo nové, ktoré bude požívať plnú ochranu v
zmysle autorskoprávnych predpisov. Takáto požiadavka je
nemorálna, nie je ničím ospravedlniteľná a je
neakceptovateľná.Osobitne treba pripomenúť aj dodržanie
osobnostných práv autorov preexistetných diel pri takomto
použití.

Otázka :

61. Ak sa vyskytnú problémy, akým spôsobom sa dajúnajlepšie
vyriešiť?

Odpoveď:

Riešenie spočíva v udeľovaní licencií prostredníctvom
organizácií kolektívnej správy práv sociálnym mediálnym
platformám (Facebook, Google, Twitter a pod.), ako aj licencií
malým používateľom.Európska komisia by mala podporovať schémy,
podľa ktorých subjekty, ktoré nezanedbateľne profitujú na
obsahu vytváranom používateľmi, sa budú s tvorcami deliť o
svoje zisky. O takéto riešenie by sa mali usilovať aj tvorcovia
takéhoto obsahu. Použitie preexistetných diel na osobné účely
(bez možnosti verejného rozširovania) môže byť voľné.

v
Rozmnožovanie pre osobnú potrebu (otázky 64 až 71)

Všeobecne:
Väčšinačlenských štátov EÚ upravuje výnimku z výhradného
autorského práva, podľa ktorej si používatelia môžu
rozmnožovať diela pre svoju osobnú potrebu sprevádzaná
povinnosťou spravodlivého odškodnenia (náhrady odmien), ktoré
sa vyplácajú tvorcom. (Vo Veľkej Británii, Írsku, Luxembursku,
Malte a na Cypre takáto výnimka nie je.)

Technický rozvoj priniesol na trh nové digitálne produkty a
služby, ktoré dovoľujú spotrebiteľom diela rozmnožovať. Vo
veľkom rozsahu. Výrobcovia produktov schopných veľmi rýchlo a
v masovom rozsahu diela rozmnožovať, ako aj tých, ktorí
poskytujú služby s obsahom chránených diel, dosahujú správaním
sa spotrebiteľov nemalé zisky a preto sa musia podieľať na
odškodnení autorov za masové kopírovanie ich diel pre osobnú
potrebu.

Otázka :

64. Je potrebné na úrovni EÚ ozrejmiť rozsah a uplatňovanie
výnimky pre rozmnožovanie pre osobnú potrebu a reprografické
rozmnožovanie v digitálnom prostredí?

Odpoveď:

Áno. Na úrovni EÚ by sa mali uznať a presadzovať nasledovné
princípy:

výnimka na rozmnožovanie pre osobnú potrebu a reprografické
rozmnožovanie musí byť kompenzovaná tvorcom vo forme ich
odškodnenia (náhrady odmien),

výhodným a efektívnym spôsobom sú poplatky zo zariadení,
prístrojov a nosičov, ktoré je možné na takéto rozmnožovanie
použiť,

nákladovo efektívnym spôsobom platenia poplatkov je ich výber na
začiatku predajného reťazca, t. j. od výrobcov alebo dovozcov,

výška náhrady by mala byť priamo úmerná hodnote diel, ktoré sa
rozmnožujú a nie hodnote zariadení, ktorá môže závisiieť od
obchodných stratégií,

tento systém je veľmi dôležitý najmä v digitálnom prostredí,
kedy sa viac ako inokedy prístroje, zariadenia a nosiče
používajú na rozmnožovanie a kedy vznikajú stále nové a nové
možnosti rozmnožovania,

na európskej úrovni je potrebné prijať spoločné sadzby výšky
poplatkov a okruhu prístrojov, zariadení a nosičov, z ktorých
sa poplatky majú odvádzať.

Otázka :

65.Mali by byť digitálne rozmnoženiny pre osobnú potrebu
súvisiace s poskytovanými službami licencovanými majiteľmi
práv, kde vzniká majiteľovi práv minimálna škoda,

Odpoveď:

Áno.Návrh, aby vyhotovovanie digitálnych rozmnoženín pre osobnú
potrebu na základe služieb, ktoré boli licencované majiteľmi
práv, nepodliehalo poplatkom je spôsob, ako odstrániť systém
náhrad odmien, ktoré zabezpečujú tvorcom spravodlivú odmenu
prostredníctvom odvodov z prístrojov a zariadení, ktoré takéto
rozmnožovanie a uchovanie digitálnych rozmnoženín umožňujú.

V prípade spochybnenia výnimky a zavedenia licencií pre
rozmnožovanie pre osobnú potrebu by takouto zmenou najviac
utrpeli tvorcovia a spotrebitelia. Spotrebitelia stratia
možnosť slobodne rozmnožovať pre osobnú potrebu a autori
prídu o spravodlivú náhradu odmeny.

Súčasný fungujúci systém náhrad odmien je systém spravodlivý,
efektívny a je prospešný pre všetkých nositeľov práv.
Kolektívne spravované právo na náhradu odmeny chráni nositeľov
práv pred akoukoľvek nekalou dohodou. Nositelia práv, ktorí
výkon svojich práv zverili priamo napr. producentom,
vydavateľom a pod., nemajú žiadny priamy vzťah so subjektami
poskytujúcimi digitálne služby a pri licencovaní rozmnožovania
pre osobnú potrebu by nedostávali od nich odmeny priamo
a individuálne, ale len prostredníctvom subjektu, ktorý ich
práva vykonáva. V mnohých prípadoch by nedostali nič, keďže
veľmi často dochádza k vykupovaniu práv. Obrovskou výhodou
systému poplatkov je vyrovnanie nerovností medzi nositeľmi práv
a zabezpečenie, že každá kategória nositeľov práv má spravodlivý
podiel na náhradách.

Otázka :

66. Ako byzmeny poplatkov vzhľadom na použitieon - line služieb(
napr. služby založené na cloud computingu, ktorý umožňuje, aby
používatelia malikópie na rôznych zariadeniach) vplývalina
vývoj a fungovanie nových obchodných modelov na jednej strane
a príjemnositeľov právna strane druhej?

Odpoveď:

V súčasnosti sa kopíruje pre osobnú potrebu viac, ako kedykoľvek
predtým. Spotrebitelia si kopírujú hudbu, audiovizuálne diela,
literatúru, výtvarné umenie z počítačov na pevné disky,
telefóny, tablety, do online boxov a znovu späť, aby si
zabezpečili a uchovali prístup k ich osobným knižniciam
kedykoľvek a kdekoľvek chcú. Všetky tieto procesy sú
bezpochyby úkonmi rozmnožovania pre osobnú potrebu. Systémy
rozmnožovania pre osobnú potrebu musia vziať do úvahy všetky
kópie vyhotovované na rôznych zariadeniach prostredníctvom
online služieb, vrátane služieb cloud computingu. Táto
skutočnosť rozvoju a fungovaniu nových obchodných modelov
nijako nebráni.

Otázka :

67. Chceli by ste, aby na faktúrach bol uvedený poplatok z
prístrojov a zariadení?

Odpoveď:

Áno. Poplatky by mali byť zrejmé zo všetkých dokladov v
predajnom reťazci, aj na konečnom doklade pre spotrebiteľa,
ktorý by mal lyť informovaný o jeho výške a komu tieto poplatky
idú. Majú právo aj na informáciu, ako systém náhrad odmien
kompenzuje jeho slobodu rozmnožovať pre osobnú potrebu. V
záujme jednotlivých štátov by spolu s bojom proti pirátstvu,
ktorý je málo efektívny, by malo byť ysvetľovanie dôležitosti
náhrad odmien pre autorov, spotrebiteľov a všeobecne pre
rozvoj kultúry.

Otázka :

71. Ak ste identifikovali špecifické
problémyaktuálnehofungovaniasystému poplatkov,uveďte, ako si
predstavujete ich najlepšie riešenie.

Odpoveď:

Podporujem návrhy, ktorých cieľom je stabilizovať a vyplepšiť
systém fungovania náhrad odmien v Európe a ktorých obsahom je :

dlhodobý návrh nositeľov právzaviesť jednotný spôsob, ktorý by
uľahčil nahlasovanie a platby od povinných subejtov (výrobcov
a dovocov). Prostredníctvom mechanizmu « Európskeho centrálneho
strediska »  by vzdialení predajcovia mohli predložiť vyhlásenia
o predaji tovarov, na ktoré sa vzťahujú poplatky za
rozmnožovanie, zatiaľ čo náhrady odmien sa odvedú v krajine
určenia tovaru.

spoplatniť by sa mali všetky prístroje, zariadenia a nosiče,
ktoré umožňujú skladovanie chráneného obsahu a prehrávanie
alebo rozmnožovanie,; preto je dôležitá jednotná definícia
týchto komodít,

utýchlené vytvorenie harmonizovaného systému poplatkov, určenie
kritérií pre ich výšku.

Spravodlivá odmena pre autorov (otázky 72-74)

Všeobecne:
Európskaúnia chce vedieť, či sú autori zodpovedajúcim spôsobom
odmeňovaní za tradičné a on-ine použitie ich diel, ako a či
vôbec sú odmeny pre nich dostupné a či existujú prekážky,
ktoré bránia, aby získali spravodlivú odmenu. LITA spolu s
partnerskými organizáciami navrhuje, aby mal autor neodňateľné
právo na odmenu za každé použitie svojich diel, preedovšetkým v
online prostredí.

Otázka :.
72. Aký je najlepší mechanizmus (alebo kombinácia mechanizmov),
ktorý by zabezpečil spravodlivú odmenu za použitie diel ?

Odpoveď:

Na Slovensku takýto mechanizmus neexistuje. Podľa slovenského
autorského zákona je možné „vykúpiť práva“, to znamená v jednej
paušálnej odmene je zahrnutá odmena za všetky spôsoby použitia
diel na celom svete v neobmedzenom rozsahu a na dobu ochrany
autorských práv. Autori sú často nútení zmluvy s takýmto
poňatím „spravodlivej“ odmeny podpisovať, pri uzatváraní
zmlúv s nositeľmi práv je objednávateľ alebo používateľ voči
autorovi vždy v silnejšej ekonomickej pozícii a čoraz častejšie
vystupuje spôsobom „ber alebo nechaj tak“.

Autorský zákon síce obsahuje kritériá pre stanovenie autorskej
odmeny, ale v praxi sa pri priamom vzťahu
autor-objednávateľ/používateľ takmer neuplatňuje. Primeraná
alebo spravodlivá odmena by mala byť priamo úmerná využitiu
diela. Preto odmena za každé použitie diela je jediným
mechanizmom, ktorý autorovi zaručí podiel na zhodnocovaní diela
a teda spravodlivú odmenu. „Vykupovacia“ odmena spravodlivou
rozhodne nie je.

Dôležitosť mechanizmu odmeňovania za každé použitie diela sa
prejavuje osobitne pri ďalších, tzv. sekundárnych použitiach
a v on-line prostredí, kedy neexistuje priamy vzťah medzi
autorom a používateľom. Autori, ktorí sú čoraz častejšie nútení
kvôli slabej vyjednávacej pozícii a absencii zákonných
ustanovení na podporu ich postavenia podpisovať „vykupovacie“
licenčné zmluvy, nedostávajú odmeny za využitie svojich diel.
Sú takto zbavení prostriedkov na obživu a svoju ďalšiu tvorivú
činnosť.

Odmena pre autora za každé použitie diela je základným
predpokladom spravodlivého a primeraného odmeňovania a mala by
byť nevyhnutnou súčasťou európskeho autorského práva.

Otázka :

73. Je potrebné v tejto vecikonať na úrovni EÚ (napr.
zákazomniektorých ustanovení v zmluvách)?

Odpoveď:

Áno. Podporujem akýkoľvek zásah Európskej komisie, ktorého
cieľom bude zabezpečiť autorovi spravodlivú odmenu a tomu
zodpovedajúce zmluvnú prax.

Otázka :

74.Ak si myslíte, že súčasné pravidlá nie sú účinné,akú zmenu by
ste navrhovali?

Odpoveď:

Navrhujem zavedenie európskej legislatívy, ktorá poskytne
neodňateľné a nezrieknuteľné právo na odmenu za použitie diel,
predovšetkým pri sekundárnych využitiach a v online prostredí,
ktoré budú spravovať organizácie kolektívnej správy práv.
Európska autorskoprávna legislatíva by sa mala venovať aj
právnym normám zabezpečujúcim spravodlivé a vymáhateľné
podmienky v licenčných zmluvách, vrátane zákazu niektorých
ustanovení.

Ďalšie otázky

Všeobecne:
Európska komisia by sa mala snažiť, aby tvorca bol v centre jej
autorskoprávnej politiky. Cieľom je zlepšiť legitímnosťsystému
autorských práv a zabezpečiť, abytvorcoviaboliprvými a hlavnými
príjemcami licenčnýchodmiena odmien vyplácaných používateľmi..

Otázka :

80.Súaj iné dôležitéotázkytýkajúce sa právneho rámca EÚ pre
autorské právo? Prosím, uveďte, ako by mali riešiť.

Odpoveď:

Je nevyhnutné, aby v centre pozornosti konzultácií o autorských
právach v Európe bol tvorca.

Po rokoch nedôvery a útokov proti autorským právam zo strany
používateľov a spotrebiteľov skupinami, ktoré chcú podkopať
jestvujúci systém je nevyhnutné, aby sa tvorcom vrátilo ich
spoločenské a ekonomické postavenieanastavil právny systém tak,
aby podporoval kreativitu, slobodu prejavu a šírenie
kultúry.Viac legitímnosti pre autorské právo znamená
zabezpečiť, aby tvorcovia bolihlavnými príjemcami licenčných
odmien a odmien vyplácaných používateľmi. Pre zabezpečenie
záujmov autorov majú kľúčovú a nezastupiteľnú úlohu
organizácie kolektívnej správy práv, ktoré musia mať viac
možností a právnych prostriedkov účinných pri uplatňovaní
autorských práv.

