


                             Public Consultation
                   on the review of the EU copyright rules

Name:

A.G.P.C.I.  ASSOCIAZIONE  GIOVANI  PRODUTTORI  CINEMATOGRAFICI  INDIPENDENTI
Via dei Gracchi, 100 –  00192,  Roma.   Cod.  Fiscale   97484450586.  P.iva
12655271000

Type of Respondent:

X Representative of independent film producers


             I. Rights and the functioning of the Single Market


5 .   [In particular if you are a right holder or  a  collective  management
organisation]: Are there reasons why, even in cases where you hold  all  the
necessary rights for all the territories in question, you would  still  find
it necessary or justified to impose territorial restrictions  on  a  service
provider (in order, for instance, to ensure that access to  certain  content
is not possible in certain European countries)?
X YES –  L’industria  cinematografica  opera,  solitamente,  utilizzando  il
meccanismo delle finestre di utilizzo:  prima  il  festival,  poi  la  sala,
quindi la TV ed infine DVD, VOD ecc.  D’altra  parte,  lo  sfruttamento  del
film nei vari paesi può avvenire in tempi differenti: mentre  in  Spagna  il
film è ancora nelle sale, in Italia  può  già  essere  in  TV  o  viceversa.
Inoltre,  spesso  nei   contratti   di   coproduzione   cinematografica   il
coproduttore può riservarsi la totalità  dei  diritti  di  sfruttamento  nel
territorio in cui ha sede.
Pertanto è fondamentale,  per  l’industria  cinematografica,  poter  imporre
restrizioni territoriali ai  service  providers.   Tali  restrizioni  devono
peraltro ritenersi legittime  in  applicazione  dei  principi  a  suo  tempo
affermati dalla Corte di giustizia  UE  nelle  decisioni  Coditel  I  e  II,
tenuto conto che, ora come allora, sono giustificate  dal  particolare  tipo
di industria coinvolta.

8. Is the scope of the “making available” right in  cross-border  situations
– i.e. when content is disseminated across borders – sufficiently clear?
X NO - Il diritto di messa a disposizione al pubblico  comprende  una  serie
di atti che vanno  dall’upload  dell’opera  sul  server,  alla  trasmissione
della stessa in modo tale che l’utente finale possa accedervi in un tempo  e
in un luogo da egli scelto, all’eventuale download.
Non è chiaro quale  di  queste  azioni  sia  necessaria  e  sufficiente  per
integrare un atto di messa a disposizione ai sensi dell’art. 3 Dir.  29/2001
e dove vada localizzata l’utilizzazione così compiuta,  specialmente  quando
lo  sfruttamento  dell’opera  coinvolga  più  territori  o  abbia   comunque
carattere cross-border (l’opera è caricata su un server in  Francia,  ma  il
contenuto viene scaricato o visto in Germania).
Nell’attuale contesto normativo, la Corte di giustizia  ha  chiarito  –  pur
peraltro con qualche  ondeggiamento  –  alcuni  aspetti  fondamentali  della
materia. Così in particolare   ha  stabilito  che  il  diritto  di  messa  a
disposizione implica  una  trasmissione  di  dati  (vedi  art.  3  Direttiva
InfoSoc 2001/29; Recital 23 della Direttiva 2001/29;  travaux  preparatoires
della Direttiva  2001/29 - Commission Proposal COM (97) 628 final, 25;  caso
C-306/05 SGAE v Rafael Hoteles) o quanto meno la messa a disposizione di  un
accesso diretto all’opera (v. C-466/12, Svensson).
Quanto al significato di “al pubblico”, la Corte di Giustizia, in una  serie
di casi, ha adottato il cd. targeting approach ed ha statuito  che,  se  una
forma di comunicazione è già avvenuta, allora il  pubblico  deve  essere  un
“pubblico nuovo”  (C-  306/05  SGAE;  casi  riuniti  C-403/08  and  C-429/08
Football Association Premiere League and Others; C-466/12 Svensson).
Per  quanto  riguarda  la  portata  territoriale  del  diritto  di  messa  a
disposizione al pubblico, esso si realizzerà innanzitutto nel paese dove  il
contenuto è caricato sul server e si estenderà in tutti  i  territori  degli
Stati membri il cui pubblico sia specificamente  individuato  come  pubblico
target.

9. [In particular if you are a right holder:] Could a clarification  of  the
territorial scope of the “making available” right  have  an  effect  on  the
recognition of your rights (e.g. whether you are considered to be an  author
or not, whether you are considered to have transferred your rights or  not),
on your remuneration,  or  on  the  enforcement  of  rights  (including  the
availability of injunctive relief)?
X YES - Una chiarificazione della portata territoriale del diritto di  messa
a  disposizione  al  pubblico  è  particolarmente  importante  in  tema   di
licensing, enforcement e remuneration.
Dal primo punto di vista, colui che intenda mettere a disposizione  un’opera
on line, dovrà sapere per quali paesi è necessario ottenere il consenso  dei
titolari dei diritti e quale sia la legge applicabile. La chiarificazione  è
particolarmente importante per l’industria cinematografica dove  si  assiste
spesso a una frammentazione territoriale  dei  diritti:  differenti  diritti
sono  ceduti  a  soggetti  diversi,  per   diversi   territori,   così   che
l’incertezza in ordine alla riferibilità geografica delle utilizzazioni  via
internet si può tradurre nell’impossibilità  di  diffondere  tali  contenuti
online.
Dal  punto  di  vista   dell’enforcement,   la   definizione   dello   scopo
territoriale del diritto di messa  a  disposizione  avrà  un  rilievo  sulla
giurisdizione e sui rimedi ottenibili: a  seconda  della  definizione  della
portata territoriale del diritto, il titolare potrà infatti agire  solo  nel
paese da cui origina la comunicazione al pubblico (i.e. nel paese in  cui  è
stabilita l’impresa emittente), nei paesi ove vi  sia  un  pubblico  target,
oppure ovunque il contenuto sia meramente accessibile.
Onde contemperare gli interessi dei titolari dei diritti  con  il  principio
di certezza giuridica, riteniamo che, come detto al punto 8, il  diritto  di
messa a disposizione al pubblico si realizzi innanzitutto nella  country  of
origin, per propagarsi poi nei territori degli Stati membri ove  vi  sia  un
pubblico target. In tutti questi paesi, pertanto, il  titolare  dei  diritti
potrà adire l’autorità giudiziaria e ottenere una remunerazione.

10. [In particular if you a service provider or a right  holder:]  Does  the
application of two  rights to a single act of economic exploitation  in  the
online environment (e.g. a download) create problems for you?
X YES - Il  diritto  di  messa  a  disposizione  al  pubblico  via  Internet
coinvolge il diritto di riproduzione in almeno due momenti:  il  caricamento
del contenuto sul server e lo scaricamento da parte dell’utente  finale.  La
relazione tra diritto di riproduzione e diritto di messa a disposizione  non
è definita  dalla  Direttiva  2001/29.  L’applicazione  cumulativa  dei  due
diritti può  peraltro  avere  queste  conseguenze:  maggiori  difficoltà  ad
ottenere i diritti (in quanto essi  non  necessariamente  appartengono  allo
stesso soggetto), maggiori costi transattivi.
Il cumulo dei due diritti deve  dunque  essere  evitato.  Si  deve  pertanto
ritenere che il consenso alla messa a  disposizione  al  pubblico  comprenda
innanzitutto, implicitamente, il  diritto  di  riproduzione  dell’opera  sul
server (in quanto non avente un contenuto economico autonomo) ed altresì  la
riproduzione  temporanea  sulla  RAM  in   quanto   coperta   dall’eccezione
obbligatoria di cui all’art. 5.1 b. Direttiva Info Soc 29/2001).
Dovrebbe in ogni caso rimaner fermo che la creazione  di  copie  stabili  da
parte dell’utente finale del servizio richiede una specifica  autorizzazione
o è comunque soggetta  all’applicazione  del  regime  della  copia  privata,
dando così luogo al pagamento di un equo compenso a vantaggio  dei  titolari
di diritti (sul punto v. anche infra).

14. [In particular if you are a right holder or a  service  provider:]  What
would be the consequences  of  providing  a  legal  framework  enabling  the
resale of previously purchased digital content? Please  specify  per  market
(type of content) concerned.
[Open question]
L’applicazione del principio di esaurimento alla cd. distribuzione  digitale
comporterebbe  il  rischio  per   l’industria   cinematografica   di   veder
cancellato, o comunque gravemente pregiudicato,  il  mercato  per  i  propri
prodotti e servizi.
E’ infatti impossibile, o  comunque  eccessivamente  complesso,  assicurarsi
che gli acquirenti di esemplari digitali  di  opere  dell’ingegno  rivendano
effettivamente la copia che hanno acquistato  e  non  distribuiscano  invece
copie ulteriori «contraffatte». Vi è  dunque  il  rischio  concreto  che  la
«vendita»  di  qualche  esemplare   originale   si   traduca   nell’illecita
diffusione dei contenuti sulla rete, con pregiudizio  grave  per  il  valore
economico dei diritti sull’opera.
Ad ogni modo, laddove si volesse estendere a tutte le opere dell’ingegno  il
principio affermato dalla Corte di Giustizia UE nel caso C-128/11 (Oracle  v
Used-Soft) in relazione al software  ed  ammettere  così  l’esaurimento  del
diritto  di  distribuzione  anche  in  relazione  agli  esemplari  digitali,
sarebbe fondamentale adottare quanto meno alcuni accorgimenti:
a)  condizionare  l’applicazione   del   principio   di   esaurimento   alla
disponibilità di misure tecniche di protezione efficaci che impediscano  una
moltiplicazione delle copie in circolazione;
b) utilizzare il sistema dell’equo compenso per copia privata anche al  fine
di riparare  il  danno  procurato  dalla  possibile  elusione  delle  misure
tecniche di protezione che impediscono la  moltiplicazione  degli  esemplari
oggetto di distribuzione digitale;
c) prevedere l’obbligo per  i  gestori  delle  piattaforme  distributive  di
utilizzare sistemi di «watermarking» che  associno  indelebilmente  ad  ogni
esemplare distribuito un  numero  di  serie  progressivo,  che  consenta  di
identificare la piattaforma da cui proviene e  di  controllare  che  rientri
nel numero di copie consentite dal titolare dei diritti;
d) prevedere un obbligo per i  gestori  delle  piattaforme  distributive  di
rendicontare ai titolari di diritti ed alle società di  gestione  collettiva
il numero di esemplari distribuiti per ciascuna opera, in ciascuna unità  di
tempo, così da permettere una distribuzione effettivamente proporzionale  di
tutti gli equi  compensi  previsti  per  legge,  inclusi  quelli  per  copia
privata.

15. Would the creation of a registration system at  EU  level  help  in  the
identification and licensing of works and other subject matter?
X YES


16. What would be the possible advantages of such a system?
[Open question]
I vantaggi sarebbero i seguenti:
1. chiarezza in ordine  all’identità  dei  titolari  dei  diritti  e  dunque
maggiore facilità nel trasferimento degli stessi (acquisto, licenze ecc.)  e
riduzione delle controversie in merito;
2.  in  particolare,  nell’industria  dell’audiovisivo,  facilitazione   del
processo di acquisizione dei diritti;
3. risoluzione del problema delle opere orfane.

17. What would be the possible disadvantages of such a system?
[Open question]
Gli svantaggi potrebbero essere i costi, sicché il sistema  dovrebbe  essere
iper semplificato, con procedure di registrazione on  line,  sostanzialmente
gratuite.

18.    What incentives for registration by rightholders could be envisaged?
[Open question]
1. Maggiore chiarezza in merito all’identità  dei  titolari  dei  diritti  e
dunque meno costi  relativi  all’identificazione  degli  stessi  e  maggiore
pubblicità positiva per gli autori;
2. eventuale possibilità di  costituire  garanzie  sui  diritti  immateriali
registrati ai fini del finanziamento delle  opere  audiovisive.  Come  noto,
infatti, l’industria  dell’audiovisivo,  anche  indipendente,  si  regge  in
larga parte su contributi pubblici e privati.

20.    Are the current terms of copyright protection  still  appropriate  in
the digital environment?
X NO - La Direttiva 2006/116/E, come modificata dalla Direttiva 2011/77,  ha
previsto l’innalzamento della durata dei diritti connessi dei produttori  di
fonogrammi a 70 dalla  fissazione  dell’opera.  Tale  innalzamento  dovrebbe
anche essere previsto per i produttori di audiovisivi che non sempre  godono
(avendola acquisita dagli autori)  della protezione più lunga accordata  dal
diritto d’autore (così in particolare  ogni  qual  volta  l’audiovisivo  non
incorpori contenuti creativi protetti  dal  diritto  d’autore).  L’art.  3.3
della Direttiva 2006/116 non è infatti stato modificato e recita: I  diritti
dei  produttori  della   prima   fissazione   di   una   pellicola   scadono
cinquant'anni dopo la fissazione. Tuttavia, se la  pellicola  è  lecitamente
pubblicata o comunicata al pubblico durante tale periodo, i diritti  scadono
cinquant'anni dopo la data della prima  pubblicazione  o,  se  è  anteriore,
dopo quella della prima comunicazione al pubblico.  Il  termine  «pellicola»
designa un'opera cinematografica o audiovisiva o  sequenza  di  immagini  in
movimento, sia essa sonora o meno.


             II. Limitations and exceptions in the Single Market


24.    Independently from the questions above, is there a  need  to  provide
for a greater degree of flexibility  in  the  EU  regulatory  framework  for
limitations and exceptions?
X YES – In primo luogo sarebbe opportuna l’introduzione di  una  regola  più
generale e flessibile, simile al fair use americano,  particolarmente  utile
nel settore  audiovisivo  e  del  documentario  (si  pensi  all’utilizzo  di
spezzoni relativi ad altri filmati).
Sarebbe inoltre necessario chiarire che  l’eccezione  relativa  alla  libera
utilizzazione per finalità di critica e di  discussione  si  applichi  anche
alle immagini di archivio.
Inoltre,  potrebbe  essere  opportuno   prevedere   espressamente   che   la
disciplina sul  Re-use  delle  public  sector  information  contenuta  nella
Direttiva  2003/98/EC  si  applichi  anche  al  settore  culturale   e,   in
particolare, in relazione all’utilizzo di  immagini  di  archivio  delle  TV
pubbliche e di organismi a partecipazione pubblica. Pertanto,  i  costi  per
il riutilizzo delle immagini di archivio non  dovrebbero  eccedere  i  costi
per la produzione e la diffusione dell’informazione unitamente a un  ritorno
di investimento ragionevole.
Gli   organismi   anzidetti   dovrebbero    quindi    essere    incoraggiati
all’applicazione di prezzi ragionevoli, su basi non discriminatorie.
Tale indicazione è del resto conforme con i principi di Europa Creativa,  la
quale  favorisce  l’accesso  agli  archivi  ed  alle  teche  ai  fini  della
diffusione di materiali di repertorio.


                    III. Private copying and reprography

64.    In your view, is there a need to clarify at the EU  level  the  scope
and application of the private copying and reprography  exceptions   in  the
digital environment?
X YES – A livello europeo è  necessaria  una  disciplina  armonizzata  sulla
copia privata,  sia  in  merito  all’applicabilità  ed  alla  portata  della
medesima, sia quanto ai meccanismi di raccolta e distribuzione dei  compensi
da parte delle società di gestione collettiva.
Attualmente,  infatti,  il  meccanismo  di  raccolta  e  distribuzione   non
funziona correttamente ed alcune categorie di produttori (tra cui proprio  i
produttori indipendenti) spesso non ottengono compensi.
Come indicato nelle Recommendations resulting from the Mediation of  Private
Copying and Reprography  levies  di  A.  Vitorini,  Brussels,  31.1.2013,  è
necessario  fissare  una  serie  di  regole  procedurali  che  riducano   la
complessità, garantiscano oggettività, trasparenza e  tempi  determinati  di
distribuzione dei compensi.  A  ciò  si  aggiunga  la  necessità  di  regole
procedurali che evitino pratiche discriminatorie.
Si veda inoltre quanto discusso supra alla domanda n. 14.

               IV. Fair remuneration of authors and performers

73.    Is there a need to act at the EU  level  (for  instance  to  prohibit
certain clauses in contracts)?
X YES - I produttori indipendenti  sono  spesso  costretti  dalle  emittenti
televisive o dalle  imprese  distributrici  a  cedere  tutti  i  diritti  di
sfruttamento economico sugli audiovisivi prodotti, spesso con  remunerazione
insufficiente ed una tantum.  Spesso  poi  i  cessionari  non  esercitano  o
esercitano in misura insufficiente i diritti così acquisiti.
Per  limitare  questo  fenomeno,  sarebbe  opportuno  il  riconoscimento  ai
produttori di diritti cd. residuali, che consentano cioè  loro  di  compiere
alcune utilizzazioni del  film,  anche  a  scopo  di  lucro,  nonostante  la
conclusione  di  un  contratto  di  cessione  apparentemente  assoluto.   In
particolare, tali diritti potrebbero riguardare l’esercizio dei  diritti  di
cui il cessionario non si avvalga  entro  un  ragionevole  limite  di  tempo
oppure la  facoltà  di  provocare  la  risoluzione  totale  o  parziale  del
contratto nel caso in cui ad una prima  utilizzazione  non  ne  seguano  per
lungo tempo altre.
Da un punto di vista legislativo, sarebbe inoltre necessario  prevedere  che
gli equi compensi talora previsti a vantaggio degli autori e  degli  artisti
(si veda in particolare la Dir.  2006/115)  siano  ragionevolmente  posti  a
carico di chi esercita realmente i diritti di utilizzazione economica e  non
a  carico  del  produttore,  anche  considerato   lo   scarso   margine   di
contrattazione  che  il  produttore  indipendente  ha  nei   confronti   del
distributore e dell’emittente.
Nell’ottica  di  un  ribilanciamento   dei   rapporti   tra   i   produttori
indipendenti quali titolari dei diritti  e  soggetti  più  forti  (quali  le
emittenti televisive tradizionali o le nuove piattaforme di  diffusione  via
internet, ad  es.  Netflix,  iTunes  e  simili)  sarebbe  altresì  opportuno
prevedere che i soggetti anzidetti  si  attengano  a  tariffe  standard  per
l’acquisizione dei diritti di sfruttamento.




                            V. Respect for rights

75.    Should the civil enforcement  system  in  the  EU  be  rendered  more
efficient  for  infringements  of  copyright  committed  with  a  commercial
purpose?
X YES - La previsione di un EU Copyright  Title  potrebbe  permettere  cross
border injunctions e decisioni giudiziarie che accertino  la  contraffazione
sul territorio dell’intera comunità, similmente  a  quanto  avviene  per  il
marchio comunitario, con un risparmio, dunque di costi, tempi  di  giustizia
e risorse.


76.    In particular, is the current legal framework clear enough  to  allow
for  sufficient involvement of  intermediaries  (such  as  Internet  service
providers, advertising  brokers,  payment  service  providers,  domain  name
registrars, etc.)  in  inhibiting  online  copyright  infringements  with  a
commercial purpose? If not, what measures would  be  useful  to  foster  the
cooperation of intermediaries?
[Open question]
Gli ISP giocano un ruolo  essenziale  nel  sistema  internet,  ma  il  legal
framework non è chiaro né oggetto di una armonizzazione effettiva a  livello
comunitario,  come  del  resto  testimoniano  i  lavori  per  la   possibile
revisione della Dir. 2000/31 sul commercio elettronico.
In particolare, sembrano  oggi  meritevoli  di  revisione  le  regole  sulla
responsabilità degli internet service provider per  distinguere  coloro  che
svolgono effettivamente un’attività di memorizzazione  e  trasmissione  dati
da  quelli  che  gestiscono  veri  e  propri  servizi  di  distribuzione   o
diffusione non autorizzata di contenuti.
Sarebbe poi opportuna, a livello generale, la previsione di  un  sistema  di
notice and take down preventivo che potrebbe costituire un  utile  incentivo
anche in  termini  di  costi  (poiché  eviterebbe  procedure  giudiziarie  o
amministrative più costose).

                       VI. A single EU Copyright Title

78.    Should the EU pursue the  establishment  of  a  single  EU  Copyright
Title, as a means of establishing a  consistent  framework  for  rights  and
exceptions to copyright across the EU, as well as  a  single  framework  for
enforcement?
X YES




Turin, 5 March 2014


A.G.P.C.I. Associazione Giovani Produttori Cinematografici Indipendenti
Martha Capello - Presidente
Michele Fasano – Vice Presidente

-----------------------
2


