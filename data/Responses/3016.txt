


Twoje dane:

Marta Habior

Opcja:

marta@nosugarfilms.com

Typ respondenta(proszę zaznaczyć)

Użytkownik końcowy/konsument(np. internauta, czytelnik,
subskrybent usług muzycznych lub audiowizualnych, naukowiec,
student)

Przedstawiciel użytkowników końcowych/konsumentów

Użytkownik instytucjonalny(np. pracownik szkoły, uniwersytetu,
centrum badawczego, biblioteki, archiwum)

Przedstawiciel użytkowników instytucjonalnych

Autor/wykonawcalubprzedstawiciel autorów/wykonawców

Wydawca/producent/nadawcalubprzedstawicielwydawców/producentów/nadawców

Pośrednik/dystrybutor/dostawca innych usług(np. muzyki w sieci
lub usługi audiowizualnej, platformy gier, mediów społecznych,
wyszukiwarki, usług teleinformatycznych)

Przedstawiciel pośredników/dystrybutorów/dostawców innych usług

Organizacje zbiorowego zarządzania

Władze publiczne

Państwo członkowskie

Inne

4. Jeśli zauważasz problemy w odpowiedziach na którekolwiek z
powyższych pytań, zaproponuj ich rozwiązanie.

Terytorialność nie jest zasadniczym problemem w aspekcie praw
autorskich, nie powinna też w naszej opinii być wątpliwa
zgodnie z logiką konsekwencji związaną z terytorialnością
innych praw czy zobowiązań nakładanych na obywateli.
Terytorialne są podatki, prawo własności nieruchomości, prawa
cywilne. Co więcej ewentualne trudności w dostępnie do
niektórych zasobów w sieci nie wynikają tylko z zapisów prawa
autorskiego, ale także z modeli biznesowych ISP, czy ograniczeń
infrastrukturalnych. Z punktu widzenia użytkownika trudności
mogą być związane także z ograniczeniami języka interfejsu.
Inną barierą są także różne reżimy podatkowe w poszczególnych
krajach. Zatem terytorialny charakter posiada ogół różnych
praw. Zmiana tego charakteru wymagałaby więc ustanowienia
jednolitego prawa autorskiego w całej Unii. Taka harmonizacja –
nie tylko skomplikowana pod względem negocjacyjnym i formalnym –
trudna jest do wyobrażenia w odniesieniu szczególnie do utworów
audiowizualnych, w przypadku których prawa do eksploatacji
dzielone są najczęściej na poszczególne pola eksploatacji w
oparciu właśnie o kryterium terytorium, kiedy zawierane są
umowy koprodukcyjne, stanowiące kluczowy rodzaj kooperacji,
determinujący powstawanie kolejnych utworów audiowizualnych w
Europie. Koprodukcje stanowią coraz wyższy odsetek
realizowanych filmów i w trudnej sytuacji finansowej
europejskiego sektora kultury stanowią często fundamentalną
możliwość zdobycia finansowania, a terytorialny podział pól
eksploatacji stanowi warunek partnerów do wejścia we
współpracę. Tak więc w aspekcie utworów audiowizualnych
terytorialność stanowi kluczowy element zawieranych umów
koproducenckich w całej Europie. Co więcej harmonizacja prawa
na poziomie unijnym wymagać będzie wytężonych prac nad
doprecyzowaniem licznych definicji i kluczowych elementów prawa
autorskiego różniących się w poszczególnych krajach UE
(definicja utworu, podmiot pierwotnie uprawniony z tytułu praw
autorskich, zakres i przesłanki dozwolonego użytku prywatnego).
Bez ujednolicenia podstawowych pojęć, nie wyobrażamy sobie
rozpoczęcia dyskusji o zniesieniu zasady terytorialności.

7. Czy uważasz, że należy podjąć na szczeblu europejskim dalsze
środki (legislacyjne lub nie, w tym rozwiązania rynkowe), aby
zwiększyć transgraniczną dostępność usług na rynku jednolitym,
zapewniając odpowiedni poziom ochrony właścicielom praw?

[-- Image: Picture 1 --]Nie

Zharmonizowana zasada terytorialności prawa autorskiego na
terenie Unii Europejskiej, choć mogłaby regulować stosunki
między poszczególnymi krajami EU, to jednak nie obowiązywałaby
przecież względem krajów spoza Unii, co z uwagi na
ogólnoświatową specyfikę Internetu (i udostępniania utworów
online) nie przyniosłoby pożądanego efektu, a wprowadzało
komplikacje np. w odniesieniu do utworów audiowizualnych.
Jednocześnie wprowadzenie jednolitego prawa autorskiego na
poziomie unijnym miałoby sens jedynie wtedy, gdy zastąpiłoby
ono prawa krajowe, a nie istniało obok krajowych praw
podmiotowych (tak ja dzieje się to w przypadku znaków
towarowych). W naszymprzekonaniu międzynarodowa dostępność
utworów audiowizualnych wzrosła by przy działaniach mających na
celu doprecyzowanie kwestii dotyczących np. definicji utworu,
podmiotu pierwotnie uprawnionego z tytułu praw autorskich,
dozwolonego użytku prywatnego, czy publicznego udostępnienia w
poszczególnych krajach członkowskich, w których obecnie
definicje te różnią się utrudniając niejednokrotnie efektywne
działanie licencjodawcy. Najistotniejszym jednak wydaje się
fakt niedostatecznych możliwości sankcjonowania naruszeń prawa
autorskiego oraz brak odpowiedzialności podmiotów internetowych
pośredniczących procederze naruszania praw uprawnionych. Z
naszego doświadczenia wynika, że wielu producentów krajowych
waha się przed udostępnieniem międzynarodowym dzieła w sieci
właśnie z uwagi na fakt powszechnego tolerowania łamania praw
majątkowych i braku możliwości pociągnięcia do
odpowiedzialności żadnego z pośredników.

11. Czy zapewnienie klikalnego łącza odnoszącego do utworu lub i
innych treści przedmiotowych chronionych prawem autorskim, w
ujęciu ogólnym lub w określonych okolicznościach, powinno
stanowić akt upublicznienia/udostępnienia podlegający
autoryzacji właściciela praw?

[-- Image: Picture 2 --]Tak

Z perspektywy konsumenta oglądającego film w Internecie nie ma
znaczenia czy ściągnął on sobie film na swój dysk i później
odtworzył, obejrzał w streamingu bezpośrednio ze strony
internetowej czy zapoznał się z nim klikając pod link. W każdym
z tych przypadków, a więc również w przypadku linkowania, serwis
udostępniający filmy powinien uzyskać zgodę posiadacza praw
autorskich.

Konieczne jest także wprowadzenie surowych zasad
odpowiedzialności za umieszczanie w Internecie linków
głębokich (tzw.deep linking), prowadzących bezpośrednio do
konkretnego nielegalnie wprowadzonego filmu do Internetu.
Odpowiedzialność ta winna objąć zarówno podmioty, które
bezpośrednio umieszczają takie linki, jak i pośredników
internetowych, (Internet Service Providers), którzy ułatwiają
taką działalność i na niej zarabiają.

Odpowiedzialności za umieszczanie linków prowadzących do
nielegalnie umieszczonych w Internecie chronionych treści
powinna być uregulowana jednolicie na terenie Unii. Istotną
kwestią byłoby także powoływanie w krajach członkowskich
odpowiednich urzędów do kontrolowania egzekwowania
odpowiedzialności za naruszenia w Internecie. Proceduranotice
and take down,która nie jest zresztą uregulowana na gruncie
unijnym, nie stanowi dostatecznego zabezpieczenia interesów
podmiotów uprawnionych. Konieczne jest przyjęcie regulacji,
które umożliwią otrzymanie danych osobowych podmiotów
umieszczających w Internecie cudze treści bez zezwolenia oraz
pozwolą na pociągnięcie do odpowiedzialności pośredników
zarabiających na umieszczaniu w Internecie chronionych treści
bez zezwolenia uprawnionych.

Jeśli chodzi natomiast o funkcjonowanie wyszukiwarek
internetowych, nie przecząc ich podstawowej roli w szybkim
dostępie do informacji, należy wprowadzić takie regulacje,
które dopuszczałyby w pewnych sytuacjach obowiązek
monitorowania i uniemożliwiania dostępudo wyników wyszukiwania,
jeżeli wskazują linki do treści nielegalnych. Na obecnym
poziomie techniki komputerowej nie stanowi problemu monitoring
pod określonym kątem, stąd należałoby wprowadzić takie
mechanizmy, które skłonią do współpracy twórców i podmioty
administrujące wyszukiwarkami, w celu stworzenia odpowiednich
systemów monitorowania.

16. Jakie byłyby potencjalne zalety zastosowania takiego
systemu?

W tym punkcie należy zauważyć, że obligo rejestracji utworów
byłoby sprzeczne z postanowieniami Konwencji Berneńskiej, w
której znajdujemy zapisy generalne mówiące, że utwory są
chronione niezależnie od spełnienia jakichkolwiek formalnych
kroków. Jednocześnie chcielibyśmy podkreślić, że funkcjonowanie
i tworzenie nieobowiązkowych form rejestracji może sprzyjać
normalizacji stosunków prawno-autorskich na poszczególnych
rynkach, co przyczynia się do zwiększenia pewności prawa i
skuteczności ochrony utworów. Przykładem jest prowadzony przez
KIPA Rejestr Utworów Audiowizualnych. W naszym przekonaniu
stanowi to dodatkowe zabezpieczenie uprawnionych i praktyczne
narzędzie w ewentualnym sporze o naruszenie praw autorskich.
Warto też wymienić tu system identyfikacji utworów ISAN, który
także stanowi skuteczne narzędzie wspomagające ochronę utworów
audiowizualnych. Uważamy zatem, że nie powinno się wprowadzać
obowiązkowego systemu rejestracji utworów na poziomie Unii
Europejskiej, a honorować istniejące, nieobligatoryjne systemy
rejestracji czy identyfikacji utworów funkcjonujące w
poszczególnych krajach.

20. Czy dotychczasowe warunki ochrony praw autorskich nadal
spełniają swoją funkcję w środowisku cyfrowym?

[-- Image: Picture 3 --]Tak

Głównym powodem dla ustalenia okresu ochrony autora przez czas
jego życia i przez 70 lat po jego śmierci było wydłużenie się
średniej oczekiwanej długości życia w Europie. Nie widzę
żadnego powodu związanego z korzystaniem z utworów w
środowisku cyfrowym, który negowałby zasadność przedłużenia
okresu ochrony. Jako autor mam nadzieję, że dochody z moich
wcześniejszych utworów pomogą mi kontynuować pracę, a później
zapewnią godne życie na emeryturze. Uważam również, że jest to
uzasadnione, aby moje dzieci i wnuki odziedziczyły moje prawa
autorskie, i tym samym mogły zadbać o moje utwory i moje prawa
osobiste do nich.

22. Czy niektóre wyjątki (a może wszystkie) powinny być
obowiązkowe i, jeśli tak, czy istnieje potrzeba dalszego ich
zharmonizowania?

[-- Image: Picture 4 --]Nie

Nie ma potrzeby dodatkowego ujednolicenia listy wyjątków i
ograniczeń zawartych w prawie unijnym. Fakt, że lista jest
zamknięta i nie można do niej niczego dodać, zapewnia już pewną
harmonizację.

Jedynie wyjątek dotyczący prywatnego kopiowania (dozwolony
użytek prywatny), któremu musi towarzyszyć godziwa
rekompensata dla twórców, musi zostać bardziej zharmonizowany.
Pozwoli to wszystkim krajom europejskim uwzględnić w swoim
prawodawstwie wyjątek dotyczący prywatnego kopiowania oraz
systemy pobierania opłat kompensacyjnych (opłat od czystych
nośników) dla twórców. Jest to także korzystne dla konsumentów
i transparentne dla producentów i importerów urządzeń i nośników
uiszczających opłaty.

23. Czy którekolwiek nowe ograniczenia i wyjątki powinny zostać
dodane do istniejącego katalogu lub z niego usunięte? Wyjaśnij
na konkretnych przykładach

Nie ma potrzeby dodania nowych wyjątków do obecnej długiej listy
wyjątków uwzględnionej w dyrektywie o prawie autorskim. Każdy
nowy wyjątek ogranicza zakres praw autorskich przyznanych
twórcy i możliwość swobodnego dysponowania przez autora swoim
utworem.

24. Niezależnie od wcześniejszych pytań: czy istnieje potrzeba
uelastycznienia ram regulacyjnych UE w kwestii ograniczeń i
wyjątków?

[-- Image: Picture 5 --]Nie

Fakt, że wyjątki i ograniczenia w zamkniętym wykazie w
dyrektywie o prawie autorskim są opcjonalne, zapewnia
wystarczającą elastyczność. Kraje europejskie mogą zdecydować
się na wprowadzenie tych wyjątków lub nie. Ponadto elastyczność
w tej dziedzinie, jak np.: możliwość dodawania nowych wyjątków,
które nie są częścią dyrektywy, prowadzić może do niejasności i
mniejszej pewności konsumentów, kiedy można legalnie korzystać z
utworów, a kiedy nie.

Szczególne zaniepokojenie budzi propozycja wprowadzenia w UE
zapisu o „dozwolonym użytku” w stylu amerykańskim (tzw. fair
use), ponieważ jest to absolutnie nieprzystosowane do polskiej,
ale także europejskiej tradycji prawnej. Zwiększyłoby to także
niepewność prawną w zakresie tego, co użytkownicy mogą zrobić z
moimi utworami, a czego nie, ponieważ w systemie amerykańskim
kwestie dozwolonego użytku mogą być rozstrzygane wyłącznie w
sądach. Jako autor nie chcę być zmuszanym chodzić do sądu za
każdym razem, gdy uznam, że mój utwór został bezprawnie
wykorzystany bez mojej zgody. Wolę, aby wyraźne wyjątki były
wprost określone w prawie.

61. Jak należy rozwiązać istniejące problemy?

Moim zdaniem rozwiązanie problemów z UGC leży w ustanowieniu
programów licencyjnych zawieranych pomiędzy przedstawicielami
posiadaczy praw autorskich jak np.: organizacje zbiorowego
zarządzania prawami autorskimi (OZZ) dla sektora
audiowizualnego a platformami społecznościowymi, a także
programów mikro-licencji dla pojedynczych użytkowników. W
rzeczywistości wiele przykładów programów licencyjnych jest już
realizowanych (np. w branży muzycznej). Należy je wspierać i
promować, aby platformy, które zarabiają dzięki UGC, dzieliły
się swoimi przychodami z twórcami. Platformyinternetowe
zarabiające olbrzymie kwoty na reklamach wyświetlanych obok
treści tworzonych przez użytkowników nie powinny być głównymi
i jedynymi beneficjentami sukcesu UGC.

64. Czy Twoim zdaniem istnieje potrzeba nadania przejrzystości
na szczeblu unijnym zakresowi zastosowania wyjątków
obejmujących prywatne kopiowanie i reprografię w środowisku
cyfrowym?

[-- Image: Picture 6 --]Tak

Wyjątek w zakresie prywatnego kopiowania (dopuszczalny zakres
dozwolonego użytku osobistego) powinien być nierozerwalnie
połączony z godziwą rekompensatą dla podmiotów praw
autorskich. Dzisiaj mamy w Polsce do czynienia z sytuacją, w
której konsumenci mają bardzo szeroki wachlarz możliwości
korzystania z utworów w ramach dozwolonego użytku (Polska ma
jedne z najbardziej liberalnych przepisów w tym zakresie w
Europie). Z drugiej strony mamy najniższy w Europie poziom
opłat kompensacyjnych.

W odniesieniu do wyjątku dotyczącego prywatnego kopiowania na
poziomie UE powinny zostać zatem uznane i wprowadzone w życie
poniższe zasady:

Możliwość prywatnego kopiowania jest nierozerwalnie połączona z
odpowiednim wynagrodzeniem dla autorów.

Pobieranie opłat za urządzenia i nośniki do tworzenia prywatnych
kopii jest najbardziej skutecznym i opłacalnym sposobem
organizacji systemu ściągania wynagrodzenia.

Opłaty powinny być pobierane na jak najwcześniejszych etapach
procesu sprzedaży, czyli od producenta lub importera urządzeń
lub nośników służących do kopiowania.

System prywatnego kopiowania powinien zostać dostosowany do ery
cyfrowej. Konsumenci robią bowiem obecnie prywatne kopie
częściej niż kiedykolwiek wcześniej, wykorzystując do tego
coraz więcej nowych, połączonych ze sobą urządzeń, korzystając
z nowego rodzaju usług.

Istnieje potrzeba ustalenia na poziomie unijnym wspólnych zasad
definiowania obowiązujących stawek opłat oraz określenia
katalogu urządzeń lub usług, które powinny zostać objęte
opłatami.

Opłaty powinny być uiszczane w tym kraju, w którym końcowy
konsument kopiuje utwór dla celów prywatnych, czyli kraju, w
którym dochodzi do wyrządzenia autorowi szkody.

Opłaty powinny być pobierane od wszystkich urządzeń i nośników
służących do prywatnego kopiowania utworów, również takich
które wykorzystywane są dla celów profesjonalnych.

66. W jaki sposób zmiany w obciążeniach w związku z
zastosowaniem usług internetowych (np. usług opartych na
chmurze umożliwiających na przykładużytkownikom przechowywanie
kopii na różnych urządzeniach) wpływają na opracowanie i
funkcjonowanie nowych modeli biznesowych z jednej strony i
przychód właścicieli praw z drugiej?

System opłat kompensacyjnych powinien uwzględniać zmiany w
sposobie korzystania z utworów w erze cyfrowej. Obecnie
częściej niż kiedykolwiek dotychczas dokonuje się kopiowania
utworów dla celów prywatnych w ramach różnego rodzaju usług
online. Konsumenci przenoszą piosenki i filmy z komputerów na
twarde dyski, telefony, tablety, do internetowych serwisów
przechowywujących pliki, a następnie z powrotem na komputer w
celu ich zapisania i zapewnienia sobie możliwości dostępu do
osobistych bibliotek, kiedykolwiek i gdziekolwiek zechcą.
Wszystkie te procesy są niezaprzeczalnie czynnościami
prywatnego kopiowania.

Systemy prywatnego kopiowania powinny wziąć pod uwagę wszystkie
te kopie wykonane na różnych urządzeniach poprzez serwisy
online, w tym usługi przetwarzania w chmurze. Nie utrudnia to
rozwoju i funkcjonowania nowych modeli biznesowych.

67. Czy uwidocznienie obciążeń na fakturach za produkty im
podlegające stanowi wartość dodaną?

[-- Image: Picture 7 --]Tak

Opłaty powinny być łatwo widoczne na wszystkich rachunkach i
fakturach, a także w umowach zawieranych w łańcuchu sprzedaży
przez poszczególnych importerów i producentów. Dla każdego
zainteresowanego, przede wszystkim konsumentów, jasny i
czytelny powinien być poziom obciążeń za poszczególne nośniki i
urządzenia.

Dodatkowo konsumenci powinni być stale informowani o łącznej
wysokości pobieranych przez organizacje zbiorowego zarządzania
opłat oraz o ich przeznaczeniu, a także bardziej generalnie o
istocie mechanizmu, dzięki któremu mogą swobodnie dokonywać
kopii legalnie rozpowszechnionych utworów dla swoich celów
prywatnych.

[-- Image: Picture 8 --]Nie

Wyjaśnij (opis)

[-- Image: Picture 9 --]Brak opinii

Zróżnicowane systemy krajowe nakładają obciążenia na różne
produkty i stosują różne taryfy. Skutkuje to ograniczeniem
swobodnego obiegu towarów i usług na rynku jednolitym.
Jednocześnie wiele państw członkowskich zezwala na
bezkrytyczne stosowanie obciążeń związanych z prywatnym
kopiowaniem do wszystkich transakcji niezależnie od osoby,
której produkt podlegający obciążeniu jest sprzedawany (np.
osoby prywatnej lub firmy). W tym kontekście nie wszystkie
państwa członkowskie dysponują schematami
wcześniejszychwyjątków i późniejszego pokrycia kosztów,
które mogą złagodzić te sytuacje i zmniejszyć liczbę
nadpłat61.

71. Jeśli zauważasz określone problemy z obecnym funkcjonowaniem
systemu obciążeń, zaproponuj ich rozwiązanie.

System opłat kompensacyjnych powinien obejmować wszystkie
urządzenia i nośniki, których wartość zwiększa się dzięki
temu, że można za ich pośrednictwem kopiować utwory lub
przechowywać multimedia. Dlatego też należy dążyć do stworzenia
spójnej definicji urządzeń i nośników podlegających opłatom za
prywatne kopiowanie w poszczególnych państwach członkowskich. W
całej Europie należy opracować szybkie i zharmonizowane
procedury ustalania opłat.

Popieram także zgłaszaną od lat propozycję posiadaczy praw
autorskich, polegającą na wprowadzeniu jednego punktu składania
deklaracji przez producentów i importerów. Ułatwiłoby to
procedurę składania deklaracji i wnoszenia płatności przez
producentów i importerów. Za pośrednictwem takiego mechanizmu
(„Europejskiego Punktu Centralnego”) sprzedawcy oferujący
sprzedaż na odległość mogliby składać deklaracje sprzedaży
urządzeń kwalifikujących się do opłaty za prywatne kopiowanie
w jednym unijnym punkcie wprowadzania danych, podczas gdy
wynagrodzenie byłoby fakturowane i opłacane w kraju
przeznaczenia. Taki system pozwoliłby bezproblemowo przekazywać
opłaty do kraju, w którym urządzenia sprzedawane są konsumentom,
a Ci uzyskują możliwość kopiowania za ich pośrednictwem utworów
dla celów prywatnych.

72. Jaki mechanizm (lub połączenie mechanizmów) zapewniłby, że
otrzymasz adekwatne wynagrodzenie za wykorzystanie Twoich
utworów?

W odniesieniu do utworów audiowizualnych dotychczasowa ochrona w
postaci zapewnienia reżyserom, scenarzystom i innym współtwórcom
wynagrodzenia z tytułu eksploatacji tych utworów jest
niewystarczająca i należałoby ją dostosować do aktualnych
realiów technologicznych i rynkowych. W przypadku współtwórców
utworów audiowizualnych nie istnieje w Europie takie jednolite
rozwiązanie stanowiące swego rodzaju „najlepszy mechanizm” dla
zapewnienia, że otrzymują oni proporcjonalne wynagrodzenie za
wykorzystywanie ich utworów na wszystkich nośnikach i
platformach.

W przemyśle filmowym i telewizyjnym zasadą jest przekazywanie
przez współtwórców utworów audiowizualnych całości autorskich
praw majątkowych na rzecz producenta utworu za zapłatą
jednorazowego wynagrodzenia, które bardzo rzadko odzwierciedla
późniejsze wpływy uzyskiwane z dystrybucji (tzw. kontrakty
buy-out). Do specyfiki utworów audiowizualnych należy, iż
głównym beneficjentem ich eksploatacji są osoby trzecie
(pośrednicy, producenci, dystrybutorzy), a nie faktyczni
twórcy. Należy im stąd zapewnić możliwie proporcjonalny udział
w zyskach płynących z eksploatacji utworów.

Wynagrodzenie zapewnione w dyrektywie o najmie jest nieadekwatne
do obecnej sytuacji technologicznej i niewystarczające. Przy
postępującej cyfryzacji i przenoszeniu dystrybucji utworów do
Internetu najem egzemplarzy filmów (wypożyczanie płyt) stracił
zupełnieekonomiczne znaczenie. Konieczne jest zatem dokonanie
ponownej oceny sposobów eksploatacji, w których uzasadnione
byłoby przyznanie twórcom niezrzekalnego i niezbywalnego prawa
do wynagrodzenia za eksploatację utworu audiowizualnego (np. w
postacivideo-on-demand). Konieczne byłoby objęcie tym prawem
możliwie szerokiego zakresu nowoczesnych form eksploatacji,
przy uwzględnieniu tempa innowacji i postępu technicznego.

Te dodatkowe płatności związane z eksploatacją utworów są
niezbędne dla autorów filmowych, aby zarobić na życie w
okresach pomiędzy projektami. Cechą charakterystyczną tego
zawodu jest fakt, że przygotowanie filmu i przekazanie go do
produkcji może potrwać lata. Aby system pobierania wynagrodzeń
mógł dobrze funkcjonować, należy prawnie upoważnić organizacje
zbiorowego zarządzania do dochodzenia wynagrodzenia od serwisów
internetowych i rozdzielania go pomiędzy wszystkich
uprawnionych.

74. Jeśli uważasz, że obecne przepisy nie są skuteczne,
zaproponuj rozwiązania zidentyfikowanych problemów.

Proponuję wprowadzenie europejskiego aktu prawnego, który
zapewni twórcom audiowizualnym niezbywalne i nienaruszalne
prawo do wynagrodzenia za eksploatację ich utworów na podstawie
wpływów wygenerowanych w wyniku rozpowszechniania ich utworów i
zebranych od finalnych dystrybutorów przez organizacje
zbiorowego zarządzania, które rozdzielą to wynagrodzenie wśród
autorów.

Równocześnie należy zwrócić uwagę na opracowanie kluczowych
standardów dla wprowadzenia sprawiedliwych i wykonalnych
warunków umownych do zastosowania w poszczególnych umowach, w
tym zakazu stosowania niektórych klauzul w umowach.

