                       Public Consultation on the review of the EU copyright rules
                                  Vereniging VEVAM, The Netherlands


                                           PUBLIC CONSULTATION

                                ON THE REVIEW OF THE EU COPYRIGHT RULES

Name: Vereniging VEVAM
De Vereniging VEVAM is de Nederlandse auteursrechtenorganisatie voor regisseurs van audiovisuele werken.
VEVAM beheert collectief de rechten van 2.000 film- en televisie regisseurs in Nederland. Daarnaast treedt
VEVAM op voor vele tienduizenden buitenlandse regisseurs op basis van wederkerige mandaten verstrekt aan
en door onze internationale zusterorganisaties binnen en buiten Europa.
www.vevam.org

Type of respondent:
Collectieve Beheersorganisatie (CBO).




 3.     How often are you asked to grant multi-territorial licences? Please
 indicate, if possible, the number of requests per year and provide examples
 indicating the Member State, the sector and the type of content concerned.

VEVAM beheert de digitale rechten van een groot deel van de bij haar aangesloten regisseurs en is hierdoor in
staat om voor online gebruik regelingen te treffen. Door de wederkerige contracten met buitenlandse
zusterorganisaties is VEVAM eveneens in staat om grensoverschrijdende licenties aan te bieden.

VEVAM maakt multi-territoriale licentiëring voor exploitatie van audiovisuele werken graag mogelijk, zo lang de
belangen van de makers die VEVAM vertegenwoordigt gewaarborgd zijn en het leidt tot een passende
vergoeding voor de makers voor het gebruik van hun werken.

Tot op heden heeft VEVAM geen grensoverschrijdende licenties voor online diensten met audiovisuele werken
verstrekt. Wel heeft VEVAM tot ultimo 2013 licenties voor on demand beschikbaarstelling van filmwerken
verstrekt aan Ximon, een Nederlandse VoD-dienst voor filmwerken.

In internationaal verband neemt VEVAM deel aan de werkgroep FRAME. Samen met 15 andere audiovisuele
CBO’s worden de mogelijkheden onderzocht om grensoverschrijdend te licentiëren. Voor meer informatie over
FRAME verwijzen wij naar de reactie op deze consultatie van de Society of Audiovisual Authors (SAA).

 4.    If you have identified problems in the answers to any of the questions
 above – what would be the best way to tackle them?

Met de komst van het internet en daaruit voorvloeiende nieuwe distributiemodellen worden de rechten van
makers op grote schaal geschonden. Het gebruik van de auteursrechtelijk beschermde werken neemt toe, de
betalingen en de betalingsbereidheid voor de exploitatie van die werken nemen af. De individuele makers, vaak
kleine cultureel ondernemers/zzp-ers, zullen hierdoor onvoldoende inkomsten hebben om in hun bestaan te
kunnen voorzien.

VEVAM is van mening dat de positie van individuele makers versterkt dient te worden en dat zij verzekerd
dienen te worden van een eerlijke vergoeding voor het gebruik van hun werk, een vergoeding die in relatie
staat tot de bruto opbrengst die hun werk oplevert.
                       Public Consultation on the review of the EU copyright rules
                                  Vereniging VEVAM, The Netherlands


Een oplossing is het wettelijke instrument van Extended Collective Licensing (ECL). Dit instrument heeft in de
Scandinavische landen goede diensten bewezen en heeft als voordeel voor exploitanten en consumenten dat
zij de beschikking krijgen over het volledige repertoire, mits een passende vergoeding wordt betaald voor de
makers, collectief te incasseren. Ook de Nederlandse erfgoedinstellingen hebben voor
massadigitaliseringsprojecten gepleit voor ECL als oplossing.

VEVAM neemt samen met de Stichting Literaire Rechten Auteurs (LIRA) en de Stichting Naburige
Rechtenorganisatie voor Musici en Acteurs (NORMA) en de beroepsorganisaties van scenaristen, regisseurs en
acteurs deel aan de Portal Audiovisuele Makers (PAM). Scenarioschrijvers, regisseurs en acteurs pleiten
gezamenlijk voor een proportionele vergoeding, collectief te incasseren bij de eindexploitant.

Voor de grensoverschrijdende licentiëring van audiovisuele werken, zijn binnen FRAME (zie vraag 3) enkele
belangrijke knelpunten geïdentificeerd:
1) onvoldoende garanties op een niet voor afstand vatbare vergoeding voor (film)makers en gebrek aan
Europese harmonisatie,
2) onduidelijkheid omtrent de toegestane samenwerkingsvormen tussen (internationale) CBO’s, met het oog
op de door de EU gewenste onderlinge concurrentie en
3) dubbele belastingheffing op royalties wegens gebrek aan harmonisatie in de EU.

Het is naar de overtuiging van VEVAM aan de EU commissie om deze knelpunten op korte termijn te
adresseren, zodat audiovisuele Pan-Europese licentiëring voortgang kan vinden, conform de wens van
exploitanten, consumenten en van de makers.

 5.      Are there reasons why, even in cases where you hold all the necessary
 rights for all the territories in question, you would still find it necessary or
 justified to impose territorial restrictions on a service provider (in order, for
 instance, to ensure that access to certain content is not possible in certain
 European countries)?

NEE
Dit laat onverlet dat het uitgangspunt altijd moet zijn dat de rechthebbenden zelf de beslissingsbevoegdheid
moeten hebben om te bepalen wat er met hun werk gebeurt en op welke wijze en in welk territorium het
wordt geëxploiteerd.

 7.     Do you think that further measures (legislative or non-legislative, including
 market-led solutions) are needed at EU level to increase the cross-border
 availability of content services in the Single Market, while ensuring an adequate
 level of protection for right holders?

JA
In Nederland ligt het wetsvoorstel Auteurscontractenrecht momenteel voor om de positie van auteurs ten
opzichte van uitgevers, producenten en exploitanten te verstevigen. Wetgeving is vereist zodat de makers ook
in de nieuwe online exploitatiemodellen hun rechten kunnen verzilveren en aanspraak kunnen maken op een
vergoeding. Een sterkere positie van de individuele maker komt ten goede aan een bredere
grensoverschrijdende online beschikbaarstelling van werken. VEVAM pleit voor een model waarbij
proportionele vergoedingen, vergoedingen die in relatie staan tot de bruto opbrengst die de werken opleveren,
voor de makers collectief worden geïncasseerd bij de eindexploitant. Het recht op een vergoeding van de
makers mag niet voor afstand of afkoop vatbaar zijn.
                       Public Consultation on the review of the EU copyright rules
                                  Vereniging VEVAM, The Netherlands


Voor audiovisuele makers geldt dat zij zich bij hun contractonderhandelingen met producenten en omroepen
nu vrijwel altijd geconfronteerd zien met een eenmalige afkoopsom, waardoor zij niet of nauwelijks kunnen
meedelen in de opbrengsten die er met hun werken worden gegenereerd door distributeurs, via kabel en
satelliet, maar ook online. Nu de producenten zich bovendien hebben verenigd met de omroepen en de
distributeurs in RODAP, hebben de makers te maken met een groot machtsblok en is er van een level playing
field geen enkele sprake.

Er is dringend behoefte aan wettelijke versterking van de positie van de makers, ondersteund door
geharmoniseerde EU-wetgeving.

 8.    Is the scope of the “making available” right in cross-border situations – i.e.
 when content is disseminated across borders – sufficiently clear?

NEE
Artikel 3 lid 1 van de richtlijn 2001/29/EG bepaalt dat de lidstaten ten behoeve van auteurs in het uitsluitende
recht moeten voorzien om de mededeling van hun werken per draad of draadloos aan het publiek toe te staan
of te verbieden, op zodanige wijze dat zij daartoe op een door hen individueel gekozen plaats en tijd toegang
toe hebben. Deze beschrijving is in beginsel voldoende duidelijk.

Bij online beschikbaarstelling van audiovisuele auteursrechtelijk beschermde werken, dient het belang van de
individuele maker geborgd te blijven. VEVAM pleit voor een geharmoniseerde wettelijke verduidelijking dat
makers recht hebben op een niet voor afstand vatbare vergoeding voor de beschikbaarstelling aan het publiek,
collectief te incasseren bij de eindexploitant.

De werkwijze van de kabel/satellietrichtlijn heeft ruim een kwart eeuw in Nederland de auteurs van
audiovisuele werken van een collectieve vergoeding voorzien. Ook in andere EU landen werkt die systematiek
nog steeds prima. In Nederland echter, zien de makers zich helaas genoodzaakt om tegen hoge juridische
kosten hun vergoedingen veilig te stellen.

Per exploitatie kan afhangen of het ‘county-of-origin’ of ‘county-of-destination’ principe geldt. Gewaakt moet
in ieder geval worden voor een ‘race to the bottom’, waarbij exploitanten zich allen zullen vestigen in het land
met het gunstigste regime, daarbij de vergoedingen voor de makers uithollend. Die makers zijn veelal niet of
onvoldoende betrokken bij de onderhandelingen over de voorwaarden van de exploitatie en overigens geldt
ook daar geen level playing field tussen auteurs en hun (rechten)organisaties versus de service providers,
internetgiganten en overige distributeurs.

 9.     Could a clarification of the territorial scope of the “making available” right
 have an effect on the recognition of your rights (e.g. whether you are considered
 to be an author or not, whether you are considered to have transferred your rights
 or not), on your remuneration, or on the enforcement of rights (including the
 availability of injunctive relief )?

JA
Het verhelderen van de reikwijdte van het ter beschikkingsstellingsrecht kan een positief effect hebben. Zolang
er geen duidelijkheid bestaat over de welke partij aansprakelijk kan worden gesteld voor het betalen van een
vergoeding dan wel een inbreuk op de rechten , dan brengt dat voor rechthebbenden uiteraard een zeker
procesrisico met zich mee. Het verduidelijken van de territoriale vraagstukken bij het ter
beschikkingstellingsrecht is dus te prefereren mits er gewaakt wordt voor een race-to-the-bottom bij het
‘country-of-origin’ principe. Met name voor Pan-Europese audiovisuele licentieverlening is dit een belangrijke
                       Public Consultation on the review of the EU copyright rules
                                  Vereniging VEVAM, The Netherlands


afweging, waarbij voorkomen moet worden dat de individuele makers die aan de basis van de filmwerken
staan de hun toekomende vergoedingen mislopen.

 10.    Does the application of two rights to a single act of economic exploitation
 in the online environment (e.g. a download) create problems for you?

Er zijn ons geen problemen bekend vanuit de praktijk waarbij exploitatievormen van online werken gehinderd
worden omdat het recht tot openbaarmaking bij een andere entiteit ligt dan het recht op verveelvoudiging. Het
exclusieve recht tot openbaarmaking en verveelvoudiging ligt in principe bij de maker. De maker kan er echter
ook voor kiezen om deze exploitatierechten over te dragen aan een derde, vaak kiest de maker daarbij voor zijn
CBO wanneer het rechten betreft die zich lenen voor collectieve exploitatie, onder meer online distributie. Ook
bij reeds lang bestaande vormen van exploitatie zoals kabelrechten, vormde dit geen probleem tot in
Nederland eind 2012 de distributeurs het kabelcontract opzegden waardoor de makers niet langer de
kabelvergoedingen ontvangen, anders dan in de EU-lidstaten om ons heen.

Bij licentieovereenkomsten voor audiovisuele online diensten, kan VEVAM samen met de overige betrokken
CBO’s alle relevante rechten clearen, tot gemak van exploitanten en consumenten.

  11. Should the provision of a hyperlink leading to a work or other subject
 matter protected under copyright, either in general or under specific
 circumstances, be subject to the authorisation of the rightholder?

Of het plaatsen van een hyperlink als een activiteit moet worden gezien waarvoor de rechthebbende
toestemming moet geven is afhankelijk van de omstandigheden. VEVAM neemt daarbij als criterium (ook
voortvloeiend uit de jurisprudentie) dat wanneer sprake is van een winstoogmerk, de maker een vergoeding
hoort te krijgen. De technische ontwikkelingen die nu leiden tot veelvuldig gebruik van auteursrechtelijk
beschermde werken, kunnen niet uitsluitend ten faveure komen van partijen als Google, Apple en de
kabelaars. Zij verdienen hun geld met het gebruik van content die is gemaakt door kleine zelfstandige
ondernemers, en die hebben recht op een passende vergoeding. In dat licht is dringend behoefte aan een
systeem waarbij de makers een niet voor afstand vatbare aanspraak hebben op een vergoeding.

Op dit moment staan de individuele en de collectieve inkomsten van de makers meer dan ooit onder druk,
terwijl hun werken meer dan ooit worden geëxploiteerd en ze de basis vormen van verdienmodellen van
internetreuzen.

 12.    Should the viewing of a web-page where this implies the temporary
 reproduction of a work or other subject matter protected under copyright on the
 screen and in the cache memory of the user’s computer, either in general or under
 specific circumstances, be subject to the authorisation of the rightholder?

JA
Ook het streamen en tijdelijk beschikbaar stellen van auteursrechtelijk beschermde werken vallen onder
handelingen waarvoor toestemming vereist is. VEVAM meent dat de uitzondering van artikel 5 van richtlijn
2001/29/EG (geharmoniseerd in art. 13a Aw) van toepassing kan blijven voor hele specifieke situaties waarin
alleen sprake is van een technische tijdelijke reproductie, mits deze uitzondering beperkt wordt uitgelegd.

(“tijdelijke reproductiehandelingen die van voorbijgaande of incidentele aard zijn, en die een integraal en
essentieel onderdeel vormen van een technisch procedé en die worden toegepast met als enig doel a) de
                       Public Consultation on the review of the EU copyright rules
                                  Vereniging VEVAM, The Netherlands


doorgifte in een netwerk tussen derden door een tussenpersoon of b) een rechtmatig gebruik van een werk of
ander materiaal mogelijk te maken, en die geen zelfstandige economische waarde bezitten, zijn van het
reproductierecht uitgezonderd”).

 14.    What would be the consequences of providing a legal framework enabling
 the resale of previously purchased digital content? Please specify per market
 (type of content) concerned.

De consequenties van een juridisch raamwerk waarin uitputting van toepassing zou zijn op online content, zijn
groot. Bij de doorverkoop van digitale content gaat het immers niet om een exemplaar dat zichtbaar gebruikt
en verouderd is, zoals bij een fysiek exemplaar wel het geval is. Bij de doorverkoop van digitale content is het
daarnaast belangrijk dat de maker een eerlijke vergoeding ontvangt. Aangezien er geen verschil is tussen de
kwaliteit van een oorspronkelijk exemplaar en een tweedehands digitaal exemplaar en gezien ook de
technische moeilijkheden bij het garanderen dat het origineel wordt gewist, is VEVAM tégen het toepassen van
de uitputtingsregel op digitale content.

 15.    Would the creation of a registration system at EU level help in the
 identification and licensing of works and other subject matter?

JA, mits op vrijwillige basis
VEVAM onderkent het belang dat makers en gebruikers hebben bij een Europese databank. Voor de uitoefening
van het auteursrecht mag registratie echter niet voorwaardelijk worden gemaakt. Bij de collectieve
licentieverlening is identificatie van de rechthebbenden van een werk echter van groot belang. Unieke
coderingen zoals IPI en ISAN kunnen daarbij van toegevoegde waarde zijn. Voor dergelijke, vaak kostbare,
systemen is echter sectorbreed een grote inspanning vereist, die met aanzienlijke kosten gepaard gaat.

 16.      What would be the possible advantages of such a system?

Het kan gebruikers helpen om aan de verplichting van de diligent search bij bijvoorbeeld grootschalige
digitaliseringsprojecten te voldoen. Het stelt de gebruikers in staat om bij digitaliseringsprojecten
rechthebbenden makkelijker te identificeren en mogelijk om de status van een werk (auteursrechtelijk
beschermd, niet commercieel beschikbaar, publiek domein of verweesd) te achterhalen. Mogelijk zou het
makers kunnen helpen om zicht te houden op hun werk.

  17.      What would be the possible disadvantages of such a system

    -   Uitoefening van auteursrechten kan niet afhankelijk worden gemaakt van registratie;
    -   Het systeem werkt alleen als alle stakeholders participeren;
    -   Het opzetten van een technisch systeem vergt een grote investering van de rechthebbenden, de
        inkomsten van makers en hun CBO’s staan echter onder druk en de Nederlandse televisieproducenten
        en omroepen werken vooralsnog niet mee met bijvoorbeeld ISAN;
    -   De gegevens veranderen constant waardoor het onderhoud en up-to-date houden van deze gegevens
        veel tijd zal gaan kosten;
    -   Het systeem zou in het algemeen de bureaucratie kunnen verhogen;
    -   Niet alle gegevens mogen op basis de Wet Bescherming Persoonsgegevens en de gesloten
        overeenkomsten openbaar worden gemaakt.
                       Public Consultation on the review of the EU copyright rules
                                  Vereniging VEVAM, The Netherlands


Bestaande initiatieven ten behoeve van de registratie van audivisuele werken (bijv. ISAN) functioneren niet
naar behoren vanwege de hoge kosten die met een dergelijk systeem zijn gemoeid en het feit dat de
producenten/rechthebbenden niet participeren.

 18.      What incentives for registration by rightholders could be envisaged?

Een Europese werkendatabank zal de problemen rondom de diligent search voor instellingen niet oplossen.
Mocht echter besloten worden om werkenregistratie verplicht te stellen, dan zou de overheid dit moeten
faciliteren. VEVAM is voorstander van een andere oplossingsrichting, namelijk het sluiten van collectieve
licentieovereenkomsten.
Deze collectieve licentieverleningen, met bijbehorende vrijwaringen en opt-out mogelijkheid, zijn gebaseerd op
het Scandinavische model van Extended Collective Licensing (ECL) en bieden grote voordelen voor de
digitaliserende partijen. Deze collectieve overeenkomsten bieden een oplossing voor de problematiek rondom
verweesde werken en out-of-commerce-works.
Het ECL model biedt grote voordelen voor consumenten, exploitanten én voor de makers, die hun
vergoedingen dan via collectieve weg kunnen incasseren waar dat individueel niet voor online exploitatie lukt.

 19.    What should be the role of the EU in promoting the adoption of identifiers
 in the content sector, and in promoting the development and interoperability of
 rights ownership and permissions databases?

Voor CBO’s is een systeem waarin rechten en rechthebbenden worden vastgelegd uitermate belangrijk en is
het creëren en onderhouden van een dergelijke database een van de hoofdactiviteiten.
VEVAM erkent de voordelen van een Europees identificatiesysteem en staat open voor verdere ontwikkeling
en implementatie van unieke identificatiecodes zoals ISAN, ISNI, en IPI, alsmede voor efficiënte data
uitwisseling met zusterorganisaties via IDA, één van de door CISAC ontwikkelde en gepromote tools.
De CBO’s hebben binnen hun mogelijkheden diverse initiatieven ontplooid om de transparantie en kwaliteit
van hun dienstverlening te verbeteren. De Europese of nationale overheid kan dit wellicht verder stimuleren
door middel van subsidies, het bij elkaar brengen van partijen en beveiliging tegen misbruik en fouten in
databases. Bij de makersorganisaties in Nederland ontbreekt het aan middelen, terwijl bij uitgevers,
producenten en omroepen de unieke coderingen nauwelijks prioriteit krijgen.

 20.   Are the current terms of copyright protection still appropriate in the digital
 environment?

JA
De beschermingsperiode van 70 jaar na het overlijden van de maker stelt zowel de auteur als zijn erven in de
gelegenheid van zijn eigendomsrechten de vruchten te kunnen plukken.
De ontwikkeling naar een digitale omgeving verandert daar niets aan. Een beschermingsduur van 70 jaar moet
daarom wat VEVAM betreft overeind blijven.

 21.   Are there problems arising from the fact that most limitations and
 exceptions provided in the EU copyright directives are optional for the Member
 States?

JA
                       Public Consultation on the review of the EU copyright rules
                                  Vereniging VEVAM, The Netherlands


In principe heeft VEVAM er geen problemen mee dat de excepties uit de EU richtlijnen optioneel voor lidstaten
zijn. De opsomming is vrij lang en het zou afbreuk aan de bescherming van auteursrechten doen om deze voor
elke lidstaat verplicht te maken.
VEVAM constateert daarbij wel problemen bij de thuiskopievergoedingsregeling. Op dat terrein bestaat
behoefte aan harmonisatie, temeer daar dit één van de weinige vergoedingsaanspraken is waar de individuele
makers bij gebaat zijn en waar de geldstromen niet uitsluitend richting producenten, uitgevers en omroepen
hun weg vinden. Ook hier geldt dat harmonisatie ter bescherming van de makers gewenst is.

 22.   Should some/all of the exceptions be made mandatory and, if so, is there a
 need for a higher level of harmonisation of such exceptions?

JA
VEVAM zou graag de thuiskopie exceptie in alle lidstaten wettelijk verplicht zien worden gesteld, waarbij deze
exceptie vergezeld gaat met een regeling die de vergoeding voor de makers voor het maken van privékopieën
van hun werk garandeert.

 23.    Should any new limitations and exceptions be added to or removed from
 the existing catalogue? Please explain by referring to specific cases.


NEE
VEVAM is van mening dat er geen excepties aan de toch al lange lijst hoeven te worden toegevoegd. Het
bestaande stelsel van excepties biedt voor velerlei doeleinden genoeg ruimte aan gebruikers, consumenten en
exploitanten. Waar het helaas nog aan ontbreekt is verdergaande harmonisatie met als doel de makers in staat
te stellen een vergoeding te kunnen vragen voor het gebruik van hun werk en verbonden te blijven met hun
werk. Makers zouden in alle gevallen een niet voor afstand vatbaar recht op een vergoeding dienen te
behouden.
Iedere aanzet tot het implementeren van meer excepties of tot een ‘fair use’ systeem in de EU wetgeving zou
naar onze overtuiging leiden tot verdergaande uitholling van de positie van de makers en tot
rechtsonzekerheid voor gebruikers en consumenten, aangezien de scheidslijn tussen commercial use en fair-
use niet altijd eenvoudig is aan te tonen en het bovendien niet is toegesneden op het EU stelsel van
auteursrecht.

  24.   Independently from the questions above, is there a need to provide for a
  greater degree of flexibility in the EU regulatory framework for limitations and
  exceptions?

NEE
Zie antwoord bij vraag 23.

26.    Does the territoriality of limitations and exceptions, in your experience,
constitute a problem?

NEE
Mits de internationale samenwerking tussen CBO’s wordt ondersteund en erkend.
Wederkerigheidsovereenkomsten en een Pan-Europese licentieverlening via FRAME zijn effectieve middelen
om te voorzien in een raamwerk voor internationaal gebruik.
                       Public Consultation on the review of the EU copyright rules
                                  Vereniging VEVAM, The Netherlands


In het belang van de makers en hun vergoedingsaanspraken zou verdergaande harmonisatie van de bestaande
excepties voor thuiskopie en leenrecht voor de hand liggen.

27.   In the event that limitations and exceptions established at national level were
to have cross-border effect, how should the question of “fair compensation” be
addressed, when such compensation is part of the exception? (e.g. who pays whom,
where?)

VEVAM bepleit voor audiovisuele werken een systeem van niet voor afstand vatbaar recht op vergoedingen
voor de makers, collectief te incasseren bij de eindexploitant, c.q. daar waar het geld wordt verdiend met de
werken van de makers. Via wederkerige contracten kunnen de CBO’s vervolgens zorgen dat de internationale
makers hun vergoedingen op efficiënte wijze ontvangen.

 28.    (b) Have you experienced problems with the use by libraries, educational
 establishments, museum or archives of the preservation exception?

JA
VEVAM heeft geen problemen met de wettelijke preserveringsuitzondering an sich. Echter, culturele
erfgoedinstellingen in Nederland digitaliseren doorgaans niet om verval tegen te gaan, maar om werken
makkelijker toegankelijk te maken (online) voor een grotere groep geïnteresseerden. Zij doen het veelal ten
onrechte voorkomen alsof het daarbij om preservering zou gaan, teneinde de makers niet te hoeven betalen.
Voor de online beschikbaarstelling, waar het bijna altijd eigenlijk om gaat, is toestemming vereist.
Helaas moeten wij constateren dat veel archieven en erfgoedinstellingen niet bereid zijn om de benodigde
toestemming te verkrijgen en voor hun exploitaties te betalen, ook al is dat eenvoudig te regelen via de CBO’s.
VEVAM is voorstander van een systeem van ‘Extended Collective Licensing’.
Zo’n systeem borgt de belangen van gebruikers én makers. Collectieve licentieverlening is voor online
beschikbaarstelling de beste oplossing.

 31.      If your view is that a different solution is needed, what would it be?

Zie het antwoord op vraag 28: De preserveringsexceptie voldoet goed en behoeft geen aanpassing.

 33.      If there are problems, how would they best be solved?

Zie het antwoord op vraag 28: VEVAM is voorstander van een wettelijke basis voor Extended Collective
Licensing (ECL). Dat zou zowel de CBO’s van makers als de erfgoedinstellingen de gewenste rechtszekerheid
bieden.

 34.   If your view is that a legislative solution is needed, what would be its main
 elements? Which activities of the beneficiary institutions should be covered and
 under which conditions?

In Nederland wordt op dit moment gewerkt aan de Nederlandse implementatie van de Europese Richtlijn
2012/28/EU over het gebruik van verweesde werken. VEVAM is voorstander om ook ECL in de wet te
introduceren:
• ECL is met name geschikt voor grootschalige digitaliseringsprojecten omdat hiermee een duidelijk wettelijk
     kader wordt gecreëerd voor de clearing van rechten van zowel bekende als onbekende rechthebbenden.
                        Public Consultation on the review of the EU copyright rules
                                   Vereniging VEVAM, The Netherlands


      ECL vormt zo een aanvulling op de Richtlijn Verweesde Werken, die nadrukkelijk ruimte biedt voor ECL-
      regelingen.
•     ECL kan worden opengesteld voor collecties van voor het publiek toegankelijke bibliotheken,
      onderwijsinstellingen en musea, alsook archieven, instellingen voor cinematografisch of audiovisueel
      erfgoed en publieke omroeporganisaties.
•     Contractvrijheid staat voorop: de erfgoedinstelling en de CBO bepalen samen of en onder welke
      voorwaarden een overeenkomst in aanmerking komt voor ECL.
•     Individuele rechthebbenden moeten de mogelijkheid hebben om hun werken buiten de ECL te houden of
      daaruit terug te trekken (opt-out).

    36.    (c) Have you negotiated agreements with libraries to enable them to lend
    books or other materials electronically, including across borders?

NEE

    37.    If there are problems, how would they best be solved?

Nederland kent een volwaardig en uitgebreid leenrechtstelsel, waar de vergoedingen voor de makers zijn
geborgd. VEVAM is dan ook voorstander van e-lending als onderdeel van het huidige leenrechtstelsel.

     39.    What difference do you see between libraries’ traditional activities such as
    on-premises consultation or public lending and activities such as off-premises
    (online, at a distance) consultation and e-lending? What problems have you
    encountered?

Zie vraag 37: Wat betreft e-lending is VEVAM er voorstander van om dit onder de werking van het leenrecht te
laten vallen, zodat de vergoedingen voor auteurs gewaarborgd zijn.

    40.    Would it be necessary in your country to enact legislation to ensure that
    the results of the 2011 MoU (i.e. the agreements concluded between libraries and
    collecting societies) have a cross-border effect so that out of commerce works can
    be accessed across the EU?

JA
Voor de hand ligt dat er vanuit de EU een oplossing komt voor grensoverschrijdend gebruik dat onder de MoU
valt, zoals ook in de MoU wordt bepleit.
Naast de licentie voor het gebruik van werken van de bij de CBO aangesloten rechthebbenden, verstrekken
CBO’s tevens gemaximeerde vrijwaringen voor het gebruik van werken van (nog) niet aangesloten
rechthebbenden. Zoals uiteengezet in het antwoord op vraag 33 is er een wens om tot meer rechtszekerheid te
komen. VEVAM acht het wettelijke instrument van ECL een passende oplossing. Hiermee wordt de verplichting
van de exploitanten makkelijker uitvoerbaar en de rol van de CBO’s versterkt.

    41.   Would it be necessary to develop mechanisms, beyond those already
    agreed for other types of content (e.g. for audio- or audio-visual collections,
    broadcasters’ archives)?
                       Public Consultation on the review of the EU copyright rules
                                  Vereniging VEVAM, The Netherlands


Voor audiovisuele werken geldt in beginsel hetzelfde als voor boeken en tijdschriften.

In Nederland heeft VEVAM ervaring met licentieverlening aan Ximon (VOD), een collectieve regeling voor on
demand exploitatie van filmwerken in samenwerking met andere CBO’s. Dat betekent dat voor CBO’s een
belangrijke rol kan zijn weggelegd, mits de exploitanten bereid zijn tot het betalen van een faire vergoeding aan
de makers. In Nederland hebben de exploitanten zich echter verenigd met producenten en omroepen in
RODAP en betwisten zij de positie van de makers, die daardoor, willen ze de vergoeding krijgen voor het
gebruik van hun werk, naar de rechter moeten stappen.

Door de grootschaligheid van de projecten is het onwerkbaar, kostbaar en tijdrovend voor instellingen om aan
de verplichtingen van de diligent search te voldoen. VEVAM acht het wettelijke instrument van ‘extended
collective licensing’ met een opt-out mogelijkheid een passende oplossing. Via ECL kan op eenvoudige wijze
toestemming van makers geregeld worden en worden voldaan aan de wettelijke vergoedingsplicht. Zo’n
systeem borgt de belangen van gebruikers én makers. Het is voor bibliotheken, musea, cultureel
erfgoedinstellingen, archieven ed. tevens de meest efficiënte wijze om massadigitaliseringsprojecten vorm te
geven. Daarin zijn doorgaans niet uitsluitend verweesde werken opgenomen, maar juist een combinatie van
werken met verschillende statussen.
Eveneens een passende oplossing is een wettelijk geregeld vergoedingsrecht voor makers, die collectieve
beheersorganisaties bevoegdheid geeft namens hen vergoedingsafspraken te maken met bibliotheken,
archieven en andere instellingen met audiovisuele collecties.

 58.    (c) Have you experienced problems resulting from the way the users are
 using pre-existing works or other subject-matter to disseminate new content on
 the Internet, including across borders?

VEVAM is bekend met de ontwikkeling dat werken online worden aangepast, hergebruikt en doorgeplaatst
zonder dat daarvoor toestemming van de rechthebbenden wordt gevraagd of wordt verkregen. Dit gebeurt
soms omdat gebruikers niet goed op de hoogte zijn – voorlichting is dan belangrijk - maar ook omdat zij niet
altijd de rechten van de makers erkennen. Ook wordt het recht op naamsvermelding met regelmaat
veronachtzaamd.

Aan de makers van de werken is een eerlijke vergoeding verschuldigd voor het hergebruik zodra het de grenzen
van het citaatrecht overschrijdt. Op dezelfde wijze is overigens ook het nieuwe werk beschermd, waarin de
samples/citaten verwerkt zijn.
Audiovisuele makers kunnen, behalve voor wat betreft de morele rechten, niet zelf opkomen tegen
auteursrechtschending. In de individuele contracten met de producenten wordt meestal de buy-out
afgedwongen, zodat de rechten bij de producent komen te liggen. Omdat de rechtspositie van makers vaak
zwak is, en het opkomen voor hun rechten veelal als risico in zich draagt dat de opdracht dan aan een ander
wordt gegeven, is de praktijk dat filmmakers veelal akkoord gaan met buy-out contracten.

 60.    Have you experienced problems when trying to be remunerated for the use
 of the work you have created (on the basis of pre-existing works)?

JA
Wat betreft de filmmakers: zij hebben in de meeste gevallen hun rechten weg moeten tekenen in een buy-out
en er zijn slechts bij uitzondering afspraken over vergoedingen als het oorspronkelijke werk bewerkt wordt.

 61.      If there are problems, how would they best be solved?
                       Public Consultation on the review of the EU copyright rules
                                  Vereniging VEVAM, The Netherlands



Een wettelijke oplossing om ervoor te zorgen dat filmmakers een redelijke vergoeding ontvangen voor het
gebruik/exploitatie van hun werk én niet worden afgesneden van hun oeuvre, is een wettelijk onoverdraagbaar
recht op een vergoeding voor het gebruik van het werk in combinatie met een verbod op afkoop van rechten
(buy out). Daarnaast zou wettelijk vastgelegd dienen te worden dat aanspraken op vergoedingen voor het
gebruik van het audiovisueel werk rusten op de exploitanten van het werk én dat deze vergoeding collectief,
via de collectieve beheersorganisaties, worden geïnd en verdeeld onder de makers.

 62.   If your view is that a legislative solution is needed, what would be its main
 elements? Which activities should be covered and under what conditions?

Zie het antwoord bij vraag 61.

 64.    In your view, is there a need to clarify at the EU level the scope and
 application of the private copying and reprography exceptions in the digital
 environment?

JA
Het verdient de voorkeur dat er een eenduidig Europees stelsel komt voor de thuiskopie-vergoedingsregeling.
Het zou helpen als de tarieven, die in Europa gehanteerd worden, geharmoniseerd worden. Daarbij moet
speciale aandacht worden besteed aan de positie van de makers, wier inkomenspositie sterk onder druk staat.
Met goede regelgeving kan worden verzekerd dat makers een vergoeding ontvangen. Zonder goede
regelgeving zal de positie van de makers ten opzichte van exploitanten, omroepen, uitgevers en producenten,
vooral wanneer die zich verenigen en zo een machtsblok vormen, steeds zwakker worden.

 65.    Should digital copies made by end users for private purposes in the context
 of a service that has been licensed by rightholders, and where the harm to the
 rightholder is minimal, be subject to private copying levies?

JA
Thuiskopievergoedingen vormen één van de weinige geldstromen die naar de makers gaat. Het thuiskopiëren
kán op dit moment niet worden gelicentieerd door producenten/omroepen of uitgevers, omdat het onder de
exceptie valt. Dit heeft als groot voordeel dat de schade voor de makers die per definitie, gegeven de omvang
van het online gebruik, niet minimaal is, direct aan de makers gecompenseerd wordt. Wanneer makers niet
betrokken zijn bij de licentieonderhandelingen, zoals in het geval is bij onderhandelingentussen Apple, Google,
Youtube e.d. dan betekent dit dat makers waarschijnlijk ook hiervoor geen vergoeding meer zullen ontvangen.
In die zin is het wegvallen van de thuiskopievergoeding voor de makers desastreus.

 66.    How would changes in levies with respect to the application to online
 services (e.g. services based on cloud computing allowing, for instance, users to
 have copies on different devices) impact the development and functioning of new
 business models on the one hand and rightholders’ revenue on the other?

Zie het antwoord op vraag 64: het verdient de voorkeur dat er een eenduidig Europees stelsel komt voor de
thuiskopie-vergoedingsregeling. Daarbij moet speciale aandacht worden besteed aan de positie van de makers,
wier inkomenspositie sterk onder druk staat. Door goede regelgeving kan worden verzekerd dat makers een
                       Public Consultation on the review of the EU copyright rules
                                  Vereniging VEVAM, The Netherlands


vergoeding ontvangen. Zonder goede regelgeving zal de positie van de makers ten opzichte van exploitanten,
omroepen, uitgevers en producenten steeds slechter worden.
Van de zijde van de betalingsplichtigen wordt vaak het argument ingebracht dat de thuiskopie-exceptie een
negatieve impact op de exploitatie zou hebben. Dat argument treft geen doel, omdat de thuiskopievergoeding,
die in feite een schadevergoeding is aan rechthebbenden, los staat van de exploitatie van het werk. Het
bestaan van een Thuiskopie-regeling maakt het mogelijk dat op eenvoudige wijze consumenten legaal kunnen
kopiëren tegen een relatief geringe vergoeding vooraf, die ten goede komt aan de rechthebbenden.


 67.   Would you see an added value in making levies visible on the invoices for
 products subject to levies?

JA
Dit draagt bij aan de transparantie voor de consument en aan het maatschappelijk draagvlak, mits
gegarandeerd kan worden dat de vergoedingen ook bij de werkelijke individuele makers terecht komen.

 71.    If you have identified specific problems with the current functioning of the
 levy system, how would these problems best be solved?

VEVAM sluit zich aan bij de reactie van SAA (Society of Audiovisual Authors) voor wat betreft de positie van de
makers en onderschrijft het belang van de thuiskopievergoedingen.

 72.    What is the best mechanism (or combination of mechanisms) to ensure
 that you receive an adequate remuneration for the exploitation of your works and
 performances?

Steun van de wetgever is inderdaad hard nodig voor de makers. De tendens is dat uitgevers, producenten en
omroepen zich steeds meer rechten willen laten overdragen, óók tegen de uitdrukkelijke wens van de makers
in.
Audiovisuele makers dienen een collectief uit te oefenen niet voor afstand vatbaar recht op vergoedingen te
krijgen, welke vergoedingen collectief geïncasseerd worden bij de eindexploitant, degene die daadwerkelijk
geld verdient aan de exploitatie.
De positie van de CBO’s van makers dient te worden verstevigd. In Nederland moeten zij juridisch ten strijde
trekken tegen het monsterverbond RODAP. Van een level playing field is geen sprake, niet in de relatie tussen
uitgever/producent/omroep en auteur en ook niet tussen de makers-CBO’s en de exploitanten.

 73.   Is there a need to act at the EU level (for instance to prohibit certain
 clauses in contracts)?

JA
Voor audiovisuele makers dient een wettelijk vastgelegd niet-overdraagbaar recht op een proportionele
vergoeding te komen voor iedere exploitatie van hun werk, collectief te incasseren bij de eindexploitant.
Makers zijn voorts gebaat bij een wettelijk kader (zie vraag 72) waarin buy-out constructies worden verboden,
waarin overdrachten van alle vergoedingsaanspraken en auteursrechten niet mogelijk zijn, waarin niet voor
afstand vatbare afdwingbare vergoedingsaanspraken worden vastgelegd, waarin non-usus en bestseller
bepalingen worden opgenomen – kortom: makers en hun CBO’s hebben een juridisch steviger positie nodig.
                      Public Consultation on the review of the EU copyright rules
                                 Vereniging VEVAM, The Netherlands



 74.   If you consider that the current rules are not effective, what would you
 suggest to address the shortcomings you identify?

Een wettelijke basis zoals omschreven bij de antwoorden op vraag 72 en 73, om te voorkomen dat het
auteursrecht verwordt tot exploitantenrecht. Voor VEVAM staat voorop dat de makers een hoge mate van
bescherming nodig hebben. Daaraan ontbreekt het nu zowel in de analoge als in de digitale wereld.

 75.     Should the civil enforcement system in the EU be rendered more efficient
 for infringements of copyright committed with a commercial purpose?

JA
VEVAM dringt aan op een wettelijk kader waarin partijen als Apple, Youtube en Google, die veel geld verdienen
met de content van makers, vergoedingen betalen die ook daadwerkelijk bij de makers terecht komen.

 76.     In particular, is the current legal framework clear enough to allow for
 sufficient involvement of intermediaries (such as Internet service providers,
 advertising brokers, payment service providers, domain name registrars, etc.) in
 inhibiting online copyright infringements with a commercial purpose? If not, what
 measures would be useful to foster the cooperation of intermediaries?

Onder het huidige EU-recht zijn verbodsacties tegen tussenpersonen mogelijk.
Daarnaast dient ook aandacht te worden besteed aan het feit dat er producenten en omroepen zijn, die zich
steeds meer rechten van makers toe-eigenen tegen betaling van een eenmalige vergoeding (buy-out). En grote
partijen zoals Google en Apple veel geld verdienen met de content van makers. Het is van belang dat de balans
hersteld wordt door de wetgever, op nationaal en op EU niveau.


 77.    Does the current civil enforcement framework ensure that the right balance
 is achieved between the right to have one’s copyright respected and other rights
 such as the protection of private life and protection of personal data?

JA
In beginsel wel; bij regelingen zoals thuiskopie en reprorecht wordt een goede balans bereikt tussen privacy
overwegingen en de belangen van de makers. Maar op het moment staat de financiële positie van de makers
sterk onder druk. Grote partijen zoals Google en Apple verdienen veel geld met de content van makers. Daarbij
dient ook aandacht te worden besteed dat er exploitanten/uitgevers/producenten/omroepen zijn, die zich
steeds meer rechten van makers toe-eigenen. Het is van belang dat daar ook iets aan gedaan wordt door de
wetgever, op nationaal en op EU niveau.


 78.   Should the EU pursue the establishment of a single EU Copyright Title, as a
 means of establishing a consistent framework for rights and exceptions to
 copyright across the EU, as well as a single framework for enforcement?


NEE
                       Public Consultation on the review of the EU copyright rules
                                  Vereniging VEVAM, The Netherlands



 79.    Should this be the next step in the development of copyright in the EU?
 Does the current level of difference among the Member State legislation mean
 that this is a longer term project?

NEE

 80.    Are there any other important matters related to the EU legal framework
 for copyright? Please explain and indicate how such matters should be addressed.

Auteurs (dus de échte makers) dienen centraal te staan in de EU wet- en regelgeving. Het auteursrecht dreigt
te verworden tot een exploitantenrecht, met name door de houding van machtige mediagiganten (uitgevers,
omroepen en producenten) en de onwillige houding van exploitanten waar het gaat om het betalen van een
vergoeding voor de makers.

Makers hebben een (juridisch) steviger positie nodig waar het gaat om hun contractuele relatie met hun
opdrachtgevers. Maar ook de positie van de CBO’s van makers dient verstevigd te worden. In Nederland zien
de makersorganisaties zich nu gedwongen tot het voeren van langdurige en kostbare juridische procedures
tegen bijvoorbeeld kabeldistributeurs, die nota bene samen met producenten en omroepen in RODAP zijn
verenigd. Van een level playing field is geen sprake, partijen als Liberty Global hebben schier onuitputtelijke
resources.

Ook tegen erfgoedinstellingen – veelal door publieke gelden gesteund – moeten de CBO’s van makers
regelmatig via juridische wegen een redelijke vergoeding voor de makers zien af te dwingen, ondanks het
handjevol goede voorbeelden die op dat terrein ook genoemd mogen worden.

VEVAM dringt erop aan dat bij een hervorming het belang van de makers centraal komt te staan. Regisseurs
maken filmwerken en willen dat hun werken op alle mogelijke manieren en via alle kanalen vertoond worden.
Zij wensen nieuwe exploitatievormen niet te frustreren en ze begrijpen dat de financiering van nieuwe werken
rendabel moet kunnen zijn. Het enige dat zij willen is een redelijke vergoeding voor het gebruik van hun werk.
Die vergoedingen mogen niet, zoals nu dreigt te gebeuren, uitsluitend ten goede komen van de tussenhandel,
de producenten, de omroepen en de exploitanten. Herstel van de balans tussen de opbrengsten die
auteursrechtelijk beschermde werken opleveren en de vergoeding die de makers van deze werken ontvangen
is dringend noodzakelijk.
