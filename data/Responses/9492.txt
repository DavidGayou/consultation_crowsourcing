                                        Public Consultation on the review of the EU copyright rules
                                                                    Stichting Lira, The Netherlands

                                 PUBLIC CONSULTATION

                 ON THE REVIEW OF THE EU COPYRIGHT RULES

Name:
De Stichting Literaire Rechten Auteurs (LIRA) is de auteursrechtenorganisatie en
belangenbehartiger voor schrijvers, vertalers en freelance journalisten. Lira beheert collectief
de rechten van ruim 12.000 schrijvende makers in Nederland. Daarnaast treedt Lira op voor
vele tienduizenden buitenlandse auteurs op basis van wederkerige mandaten verstrekt aan
en door onze internationale zusterorganisaties binnen en buiten Europa.

Register ID number:
381918013157-40

Type of respondent:
Collectieve Beheersorganisatie (CBO).
                                       Public Consultation on the review of the EU copyright rules
                                                                   Stichting Lira, The Netherlands



 3.     How often are you asked to grant multi-territorial licences? Please
 indicate, if possible, the number of requests per year and provide examples
 indicating the Member State, the sector and the type of content concerned.


Lira beheert de digitale rechten van een groot deel van de bij haar aangesloten
(tekst)auteurs en is hierdoor in staat voor online gebruik regelingen te treffen. Door de
wederkerige contracten met buitenlandse zusterorganisaties is Lira eveneens in staat om
grensoverschrijdende licenties aan te bieden.

Zowel op het gebied van printmedia (kranten, tijdschriften) als op het gebied van
audiovisuele werken, maakt Lira multi-territoriale licentiëring graag mogelijk, zo lang de
belangen van de (tekst)makers die wij vertegenwoordigen daarbij gewaarborgd zijn en een
passende vergoeding voor de makers beschikbaar is voor het gebruik van hun werken.

Tot op heden heeft Lira (in samenwerking met andere Nederlandse CBO’s) een aantal
collectieve grensoverschrijdende licenties voor online diensten met tekst- en audiovisuele
werken verstrekt.

Voorbeelden hiervan zijn de pilotovereenkomsten die Lira en Pictoright (CBO voor visuele
makers in Nederland) met de Koninklijke Bibliotheek (KB) hebben afgesloten voor het
digitaliseren en online tonen van hun kranten- en tijdschriftenarchieven. Met de collectieve
overeenkomsten verkreeg de KB toestemming om via internet toegang te bieden tot de
auteursrechtelijke beschermde teksten en beelden van freelance makers in de belangrijkste
Nederlandse kranten van 1618 tot 1995 en tijdschriften tot 1940, terwijl tegelijkertijd de
rechten van makers zijn gerespecteerd.

Ook met enkele andere (kleinere) cultureel erfgoedinstellingen, archieven en bibliotheken,
heeft Lira een collectieve regeling getroffen. Helaas moeten wij constateren dat het aantal
aanvragen per jaar niet hoog is, omdat de gebruikers (onder meer overheidsinstellingen) van
de auteursrechtelijk beschermde werken veelal geen rekening hebben gehouden met de
vereiste toestemming, geen budget voor auteursrechtelijke vergoedingen hebben
vrijgemaakt en in veel gevallen derhalve geen regeling wensen te treffen – de Auteurswet
daarmee naast zich neerleggend.

Lira onderhoudt een website, www.meldpuntdigitalisering.nl, om erfgoedinstellingen uitleg te
verschaffen en bewustwording te creëren. Voor vragen en voor regelingen kunnen
gebruikers daar terecht.

Voor audiovisuele werken heeft Lira samen met andere audiovisuele rechtenorganisaties een
lopende overeenkomst (voor educatief gebruik) met Beeld & Geluid en tot ultimo 2013
licentieerde Lira aan Ximon, een Nederlandse VOD-dienst, het gebruik van filmwerken.

In internationaal verband neemt Lira deel aan de werkgroep FRAME, tezamen met 15 andere
audiovisuele CBO’s worden de mogelijkheden onderzocht om grensoverschrijdend te
licentiëren. Voor meer informatie over FRAME verwijzen wij naar de reactie op deze
consultatie van de Society of Audiovisual Authors (SAA).
                                       Public Consultation on the review of the EU copyright rules
                                                                   Stichting Lira, The Netherlands

 4.    If you have identified problems in the answers to any of the questions
 above – what would be the best way to tackle them?


Met de komst van het internet en daaruit voorvloeiende nieuwe distributiemodellen worden
de rechten van makers op grote schaal geschonden. Het gebruik van de auteursrechtelijk
beschermde werken neemt toe, de betalingen en de betalingsbereidheid voor de exploitatie
van die werken nemen af. De individuele makers, vaak kleine cultureel ondernemers/zzp-ers,
zien hierdoor hun inkomsten achteruit gaan.

Lira is van mening dat de positie van individuele makers versterkt dient te worden en zij
verzekerd dienen te worden van een eerlijke vergoeding voor het gebruik van hun werk.

Een oplossing is het wettelijke instrument van Extended Collective Licensing (ECL). Dit
instrument heeft in de Scandinavische landen goede diensten bewezen en heeft als voordeel
voor exploitanten en consumenten dat zij de beschikking krijgen over het volledige
repertoire, mits een passende vergoeding wordt betaald voor de makers, collectief te
incasseren. Ook de Nederlandse erfgoedinstellingen hebben voor
massadigitaliseringsprojecten gepleit voor ECL als oplossing.

Lira neemt samen met de Vereniging Vevam en de Stichting Naburige Rechtenorganisatie
voor Musici en Acteurs (NORMA) en de beroepsorganisaties van scenaristen, regisseurs en
acteurs deel aan de Portal Audiovisuele Makers (PAM). Scenarioschrijvers, regisseurs en
acteurs pleiten gezamenlijk voor een proportionele vergoeding, collectief te incasseren bij de
eindexploitant.

Voor de grensoverschrijdende licentiëring van audiovisuele werken, heeft Lira samen met
FRAME (zie vraag 3) enkele belangrijke knelpunten geïdentificeerd:

1) onvoldoende garanties op een niet voor afstand vatbare vergoeding voor (film)makers en
gebrek aan Europese harmonisatie,
2) onduidelijkheid omtrent de toegestane samenwerkingsvormen tussen (internationale)
CBO’s, met het oog op de door de EU gewenste onderlinge concurrentie en
3) dubbele belastingheffing op royalties wegens gebrek aan harmonisatie in de EU.

Het is naar de overtuiging van Lira aan de EU commissie om deze knelpunten op korte
termijn te adresseren, zodat audiovisuele Pan-Europese licentiëring voortgang kan vinden,
conform de wens van exploitanten, consumenten en van de makers.

 5.      Are there reasons why, even in cases where you hold all the necessary
 rights for all the territories in question, you would still find it necessary or
 justified to impose territorial restrictions on a service provider (in order, for
 instance, to ensure that access to certain content is not possible in certain
 European countries)?


NEE
Dit laat onverlet dat het uitgangspunt altijd moet zijn dat de rechthebbenden zelf de
beslissingsbevoegdheid hebben om te bepalen wat er met hun werk gebeurt en op welke
wijze dit waar ter wereld wordt geëxploiteerd.
                                       Public Consultation on the review of the EU copyright rules
                                                                   Stichting Lira, The Netherlands



 7.     Do you think that further measures (legislative or non-legislative, including
 market-led solutions) are needed at EU level to increase the cross-border
 availability of content services in the Single Market, while ensuring an adequate
 level of protection for right holders?


JA
In Nederland ligt het wetsvoorstel Auteurscontractenrecht momenteel voor om de positie van
auteurs ten opzichte van uitgevers, producenten en exploitanten te verstevigen.

Wetgeving is vereist voor de makers om ook in de nieuwe online exploitatiemodellen hun
rechten te kunnen verzilveren en aanspraak te kunnen maken op een vergoeding. Een
sterkere positie van de individuele makers komt ten goede aan een bredere
grensoverschrijdende online beschikbaarstelling van werken.

Lira pleit voor een model waarbij proportionele vergoedingen voor de makers collectief
worden geïncasseerd bij de eindexploitant. De vergoedingen voor de makers mogen niet
voor afstand vatbaar zijn.

Met de toenemende mediaconcentratie zien freelance dagblad- en tijdschriftjournalisten zich
immers in hun opdrachtonderhandelingen geconfronteerd met zeer machtige
uitgeefconcerns, die in de praktijk veelal eenzijdig hun contractsvoorwaarden bepalen. Ook
boekvertalers en educatieve auteurs worden regelmatig geconfronteerd met buy-out
clausules. Voor audiovisuele makers geldt dat zij zich eveneens in hun
contractonderhandelingen met producenten en omroepen vaak geconfronteerd zien met een
eenmalige afkoopsom, waardoor zij niet of nauwelijks kunnen meedelen in de winsten die
met hun werken worden gegenereerd door distributeurs, via kabel en satelliet, maar ook
online. Nu de producenten zich bovendien hebben verenigd met de omroepen en de
distributeurs in RODAP, is van een level playing field geen enkele sprake.

Er is dringend behoefte aan wettelijke versterking van de positie van de makers,
ondersteund door geharmoniseerde EU-wetgeving.

 8.    Is the scope of the “making available” right in cross-border situations – i.e.
 when content is disseminated across borders – sufficiently clear?

NEE
Artikel 3 lid 1 van de richtlijn 2001/29/EG bepaalt dat de lidstaten ten behoeve van auteurs
in het uitsluitende recht moeten voorzien om de mededeling van hun werken per draad of
draadloos aan het publiek toe te staan of te verbieden, op zodanige wijze dat zij daartoe op
een door hen individueel gekozen plaats en tijd toegang toe hebben. Deze beschrijving is in
beginsel voldoende duidelijk.

Bij online beschikbaarstelling van audiovisuele auteursrechtelijk beschermde werken, dient
het belang van de individuele maker geborgd te blijven. Lira pleit voor een geharmoniseerde
wettelijke verduidelijking dat makers recht hebben op een niet voor afstand vatbare
vergoeding voor de beschikbaarstelling aan het publiek, collectief te incasseren bij de
eindexploitant.
                                       Public Consultation on the review of the EU copyright rules
                                                                   Stichting Lira, The Netherlands

De werkwijze van de kabel/satellietrichtlijn heeft ruim een kwart eeuw in Nederland de
auteurs van filmwerken van een collectieve vergoeding voorzien. Ook in andere EU landen
werkt die systematiek nog steeds prima. In Nederland echter, zien de makers zich helaas
genoodzaakt om tegen hoge juridische kosten hun vergoedingen veilig te stellen.

Ook voor tijdschriften, kranten en boeken, geldt dat de belangen van de makers maar al te
gauw in de verdrukking komen. Bij online beschikbaarstelling van werken van schrijvers,
dienen zij verzekerd te zijn van een passende vergoeding.

Per exploitatie kan afhangen of het ‘country-of-origin’ of ‘country-of-destination’ principe
geldt. Gewaakt moet in ieder geval worden voor een ‘race to the bottom’, waarbij
exploitanten zich allen zullen vestigen in het land met het gunstigste regime, daarbij de
vergoedingen voor de makers uithollend. Die makers zijn veelal niet of onvoldoende
betrokken bij de onderhandelingen over de voorwaarden van de exploitatie en overigens
geldt ook daar geen level playing field tussen auteurs en hun (rechten)organisaties versus de
service providers, internetgiganten en overige distributeurs.

 9.     Could a clarification of the territorial scope of the “making available” right
 have an effect on the recognition of your rights (e.g. whether you are considered
 to be an author or not, whether you are considered to have transferred your rights
 or not), on your remuneration, or on the enforcement of rights (including the
 availability of injunctive relief )?


NEE
Zie vraag 8: gewaakt moet worden voor een ‘race-to-the-bottom’ bij het ‘country-of-origin’
principe. Met name voor Pan-Europese audiovisuele licentieverlening is dit een belangrijke
afweging, waarbij voorkomen moet worden dat de individuele makers die aan de basis van
de filmwerken staan de hun toekomende vergoedingen mislopen.

 10.    Does the application of two rights to a single act of economic exploitation
 in the online environment (e.g. a download) create problems for you?


In de praktijk zijn ons geen problemen bekend van exploitatievormen van online werken die
gehinderd worden omdat het recht tot openbaarmaking bij een andere entiteit ligt dan het
recht op verveelvoudiging. Het exclusieve recht tot openbaarmaking en verveelvoudiging ligt
in principe bij de maker. De maker kan deze rechten overdragen aan een derde, vaak kiest
de maker daarbij voor zijn CBO wanneer het rechten betreft die zich lenen voor collectieve
exploitatie, onder meer online distributie. Ook bij reeds lang bestaande vormen van
exploitatie zoals kabelrechten, vormde dit geen probleem tot in Nederland eind 2012 de
distributeurs het kabelcontract opzegden en de makers niet langer de kabelvergoedingen
ontvangen, anders dan in de EU-lidstaten om ons heen.

Bij de bestaande licentieovereenkomsten voor audiovisueel en printmedia online diensten,
kan Lira samen met de overige betrokken CBO’s alle relevante rechten clearen, tot gemak
van exploitanten en consumenten.
                                       Public Consultation on the review of the EU copyright rules
                                                                   Stichting Lira, The Netherlands

  11. Should the provision of a hyperlink leading to a work or other subject
 matter protected under copyright, either in general or under specific
 circumstances, be subject to the authorisation of the rightholder?


Of het plaatsen van een hyperlink als een activiteit moet worden gezien waarvoor de
rechthebbende toestemming moet geven is afhankelijk van de omstandigheden. Lira neemt
daarbij als criterium (ook voortvloeiend uit de jurisprudentie) dat wanneer sprake is van een
winstoogmerk, de maker een vergoeding hoort te krijgen. De technische ontwikkelingen die
nu leiden tot veelvuldig gebruik van auteursrechtelijk beschermde werken, kunnen niet
uitsluitend ten faveure komen van partijen als Google, Apple en de kabelaars. Zij verdienen
hun geld met het gebruik van content die is gemaakt door kleine zelfstandige ondernemers,
en die hebben recht op een passende vergoeding. In dat licht is dringend behoefte aan een
systeem waarbij de makers een niet voor afstand vatbare aanspraak hebben op een
vergoeding.

Op dit moment staan de individuele en de collectieve inkomsten van de makers meer dan
ooit onder druk, terwijl hun werken meer dan ooit worden geëxploiteerd en de basis vormen
van verdienmodellen van internetreuzen.

 12.    Should the viewing of a web-page where this implies the temporary
 reproduction of a work or other subject matter protected under copyright on the
 screen and in the cache memory of the user’s computer, either in general or under
 specific circumstances, be subject to the authorisation of the rightholder?


JA
Ook het streamen en tijdelijk beschikbaar stellen van auteursrechtelijk beschermde werken
vallen onder handelingen waarvoor toestemming vereist is. Lira meent dat de uitzondering
van artikel 5 van richtlijn 2001/29/EG (geharmoniseerd in art. 13a Aw) van toepassing kan
blijven voor hele specifieke situaties waarin alleen sprake is van een technische tijdelijke
reproductie, mits deze uitzondering beperkt wordt uitgelegd.

(“tijdelijke reproductiehandelingen die van voorbijgaande of incidentele aard zijn, en die een
integraal en essentieel onderdeel vormen van een technisch procédé en die worden
toegepast met als enig doel a) de doorgifte in een netwerk tussen derden door een
tussenpersoon of b) een rechtmatig gebruik van een werk of ander materiaal mogelijk te
maken, en die geen zelfstandige economische waarde bezitten, zijn van het reproductierecht
uitgezonderd”).

 14.    What would be the consequences of providing a legal framework enabling
 the resale of previously purchased digital content? Please specify per market
 (type of content) concerned.


De consequenties van een juridisch raamwerk dat uitputting van toepassing verklaart op
online content zijn groot. Bij de doorverkoop van digitale content gaat immers het niet om
een exemplaar dat zichtbaar gebruikt en verouderd is, zoals bij een fysiek exemplaar het
geval is. Bij de doorverkoop van digitale content zoals een e-book is het daarnaast belangrijk
dat de maker een eerlijke vergoeding ontvangt. Aangezien er geen verschil is tussen de
                                       Public Consultation on the review of the EU copyright rules
                                                                   Stichting Lira, The Netherlands

kwaliteit van een oorspronkelijk exemplaar en een tweedehands digitaal exemplaar en
gezien ook de technische moeilijkheden bij het garanderen dat het origineel wordt gewist, is
Lira tégen het toepassen van de uitputtingsregel op digitale content.

 15.    Would the creation of a registration system at EU level help in the
 identification and licensing of works and other subject matter?


JA, mits op vrijwillige basis
Lira onderkent het belang dat makers en gebruikers hebben bij een Europese databank. Voor
de uitoefening van het auteursrecht mag registratie echter niet voorwaardelijk worden
gemaakt. Bij de collectieve licentieverlening is identificatie van de rechthebbenden van een
werk echter van groot belang. Unieke coderingen zoals IPI, ISBN, ISAN kunnen daarbij van
toegevoegde waarde zijn. Voor dergelijke, vaak kostbare, systemen is echter sectorbreed een
grote inspanning vereist, die met aanzienlijke kosten gepaard gaat.

 16.     What would be the possible advantages of such a system?


Het kan gebruikers helpen om aan de verplichting van de diligent search bij bijvoorbeeld
grootschalige digitaliseringsprojecten te voldoen. Het stelt de gebruikers in staat om bij
digitaliseringsprojecten rechthebbenden makkelijker te identificeren en mogelijk om de status
van een werk (auteursrechtelijk beschermd, niet commercieel beschikbaar, publiek domein of
verweesd) te achterhalen.

  17.     What would be the possible disadvantages of such a system


   -    Uitoefening van auteursrechten kunnen niet afhankelijk worden gemaakt van
        registratie;
   -    Het systeem werkt alleen als alle stakeholders participeren;
   -    Het opzetten van een technisch systeem vergt een grote investering van de
        rechthebbenden, de inkomsten van makers en hun CBO’s staan echter onder druk en
        de Nederlandse producenten en omroepen zien bijvoorbeeld weinig heil in ISAN;
   -    De gegevens veranderen constant waardoor het onderhoud en up-to-date houden
        van deze gegevens veel tijd zal gaan kosten;
   -    Niet alle gegevens mogen op basis van de Wet Bescherming Persoonsgegevens en de
        gesloten overeenkomsten openbaar worden gemaakt.


 18.     What incentives for registration by rightholders could be envisaged?


Een Europese werkendatabank zal de problemen rondom de diligent search voor instellingen
niet oplossen. Lira heeft zich daarom in de afgelopen jaren ingespannen om aan de wens
van de erfgoedstellingen tot massadigitalisering tegemoet te komen via een andere
oplossingsrichting, namelijk door het sluiten van collectieve licentieovereenkomsten.

Deze collectieve licentieverleningen, met bijbehorende vrijwaringen en opt-out mogelijkheid,
zijn gebaseerd op het Scandinavische model van Extended Collective Licensing (ECL) en
bieden grote voordelen voor de digitaliserende partijen. Deze collectieve overeenkomsten
                                       Public Consultation on the review of the EU copyright rules
                                                                   Stichting Lira, The Netherlands

bieden een oplossing voor de problematiek rondom verweesde werken en out-of-commerce-
works.

Het ECL model biedt grote voordelen voor consumenten, exploitanten én voor de makers,
die hun vergoedingen dan via collectieve weg kunnen incasseren waar dat individueel niet
voor online exploitatie lukt.

 19.    What should be the role of the EU in promoting the adoption of identifiers
 in the content sector, and in promoting the development and interoperability of
 rights ownership and permissions databases?


Voor CBO’s is een systeem waarin rechten en rechthebbenden worden vastgelegd uitermate
belangrijk en is het creëren en onderhouden van een dergelijke database een van de
hoofdactiviteiten.

De CBO’s erkennen dan ook de voordelen van een Europees identificatiesysteem en staan
open voor verdere ontwikkeling en implementatie van unieke identificatiecodes zoals ISAN,
ISNI, IPI, ISTC en ISBN, alsmede voor efficiënte data uitwisseling met zusterorganisaties via
IDA, één van de door CISAC ontwikkelde en gepromote tools.

De CBO’s hebben dus binnen hun mogelijkheden diverse initiatieven ontplooid om de
transparantie en kwaliteit van hun dienstverlening te verbeteren. De Europese of nationale
overheid kan dit wellicht verder stimuleren door middel van subsidies en het bij elkaar
brengen van partijen. Bij de makersorganisaties in Nederland ontbreekt het aan middelen,
terwijl bij uitgevers, producenten en omroepen de unieke coderingen nauwelijks prioriteit
krijgen.

 20.   Are the current terms of copyright protection still appropriate in the digital
 environment?


JA
De beschermingsperiode van 70 jaar na het overlijden van de maker stelt zowel de auteur
als twee generaties nakomelingen van de auteur in de gelegenheid van zijn
eigendomsrechten de vruchten te kunnen plukken.

De ontwikkeling naar een digitale omgeving verandert niets aan de levensduur van de maker
en zijn erfgenamen of aan de investeringen die worden gemaakt. Een minimale
beschermingsduur van 70 jaar moet daarom wat Lira betreft overeind blijven. Een verlenging
van de beschermingsduur in de digitale omgeving zou meer voor de hand liggen aangezien
werken steeds makkelijker (terug) te vinden en opnieuw te gebruiken zijn, denk bijvoorbeeld
aan de digitalisering van archieven. Bovendien staan de inkomsten van de individuele makers
in de online wereld meer dan ooit onder druk, terwijl tegelijkertijd hun werken veelvuldig
worden gebruikt.

 21.   Are there problems arising from the fact that most limitations and
 exceptions provided in the EU copyright directives are optional for the Member
 States?
                                        Public Consultation on the review of the EU copyright rules
                                                                    Stichting Lira, The Netherlands

JA
In principe heeft Lira er geen problemen mee dat de excepties uit de EU richtlijnen optioneel
voor lidstaten zijn. De opsomming is vrij lang en het zou afbreuk aan de bescherming van
auteursrechten doen om deze voor elke lidstaat verplicht te maken.

Lira constateert daarbij wel problemen bij de thuiskopievergoedingsregeling. Op dat terrein
bestaat behoefte aan harmonisatie, temeer daar dit één van de weinige
vergoedingsaanspraken is waar de individuele makers bij gebaat zijn en waar de
geldstromen niet uitsluitend richting producenten, uitgevers en omroepen hun weg vinden.
Ook hier geldt dat harmonisatie ter bescherming van de makers gewenst is.

 22.   Should some/all of the exceptions be made mandatory and, if so, is there a
 need for a higher level of harmonisation of such exceptions?


JA
Zie vraag 21: Lira zou graag de thuiskopie exceptie in alle lidstaten wettelijk verplicht zien
worden gesteld.

 23.    Should any new limitations and exceptions be added to or removed from
 the existing catalogue? Please explain by referring to specific cases.


NEE
Lira is van mening dat er geen excepties aan de toch al lange lijst hoeven te worden
toegevoegd. Het bestaande stelsel van excepties biedt voor velerlei doeleinden genoeg
ruimte aan gebruikers, consumenten en exploitanten. Waar het helaas nog aan ontbreekt is
verdergaande harmonisatie met als doel de makers te beschermen, die zouden in alle
gevallen een niet voor afstand vatbaar recht op een vergoeding dienen te behouden.

Iedere aanzet tot het implementeren van meer excepties of tot een ‘fair use’ systeem in de
EU wetgeving zou naar onze overtuiging leiden tot verdergaande uitholling van de positie
van de makers – hun inkomsten staan de afgelopen jaren al onder grote druk – en tot
rechtsonzekerheid voor gebruikers en consumenten, aangezien fair-use niet is toegesneden
op het EU stelsel van auteursrecht.

  24.   Independently from the questions above, is there a need to provide for a
  greater degree of flexibility in the EU regulatory framework for limitations and
  exceptions?

NEE
Zie vraag 23: Iedere aanzet tot het implementeren van een ‘fair use’ systeem in de EU
wetgeving zou naar onze overtuiging leiden tot verdergaande uitholling van de positie van de
makers – hun inkomsten staan de afgelopen jaren al onder grote druk – en tot
rechtsonzekerheid voor gebruikers en consumenten, aangezien fair-use niet is toegesneden
op het EU stelsel van auteursrecht.

26.   Does the territoriality of limitations and exceptions, in your experience,
constitute a problem?
                                       Public Consultation on the review of the EU copyright rules
                                                                   Stichting Lira, The Netherlands

NEE
Mits de internationale samenwerking tussen CBO’s wordt ondersteund en erkend.
Wederkerigheidsovereenkomsten en een Pan-Europese licentieverlening via FRAME zijn
effectieve middelen om te voorzien in een raamwerk voor internationaal gebruik.

In het belang van de makers en hun vergoedingsaanspraken zou verdergaande harmonisatie
van de bestaande excepties voor thuiskopie, leenrecht en reprorecht voor de hand liggen.

27.   In the event that limitations and exceptions established at national level were
to have cross-border effect, how should the question of “fair compensation” be
addressed, when such compensation is part of the exception? (e.g. who pays whom,
where?)

Lira bepleit voor audiovisuele werken een systeem van niet voor afstand vatbare
vergoedingen voor de makers, te incasseren bij de eindexploitant, c.q. daar waar het geld
wordt verdiend met de werken van de makers. Via wederkerige contracten kunnen de CBO’s
vervolgens zorgen dat de internationale makers hun vergoedingen op efficiënte wijze
ontvangen.

 28.    (b) Have you experienced problems with the use by libraries, educational
 establishments, museum or archives of the preservation exception?


JA
Lira heeft geen problemen met de wettelijke preserveringsuitzondering. Culturele
erfgoedinstellingen in Nederland digitaliseren echter doorgaans niet om verval tegen te gaan,
maar om werken makkelijker toegankelijk te maken (online) voor een grotere groep
geïnteresseerden. Zij doen het veelal ten onrechte voorkomen alsof het daarbij om
preservering zou gaan, teneinde de makers niet te hoeven betalen.

Voor het digitaliseren heeft Lira samen met Pictoright een convenant gesloten met de
erfgoedinstellingen. Voor de online beschikbaarstelling, waar het bijna altijd eigenlijk om
gaat, is toestemming vereist. De CBO’s hebben hiervoor in samenspraak met de gebruikers
(erfgoedinstellingen, bibliotheken) een collectieve oplossing voor gevonden (zie voor
praktijkvoorbeelden ook vraag 3).

Helaas moeten wij constateren dat veel archieven, bibliotheken en erfgoedinstellingen niet
bereid zijn om de benodigde toestemming te verkrijgen en voor hun exploitaties te betalen,
ook al is dat eenvoudig te regelen via de CBO’s. Met de branche- en koepelorganisaties van
cultureel erfgoedinstellingen gezamenlijk, hebben Lira en Pictoright daarom gepleit voor een
systeem van ‘Extended Collective Licensing’.

Zo’n systeem borgt de belangen van gebruikers én makers. Het is voor cultureel
erfgoedinstellingen tevens de meest efficiënte wijze om massadigitaliseringsprojecten vorm
te geven. Daarin zijn doorgaans niet uitsluitend verweesde of out-of-print werken
opgenomen, maar juist een combinatie van werken met verschillende statussen. Collectieve
licentieverlening is voor online beschikbaarstelling de beste oplossing.

 31.    If your view is that a different solution is needed, what would it be?
                                        Public Consultation on the review of the EU copyright rules
                                                                    Stichting Lira, The Netherlands

Zie het antwoord op vraag 28: De preserveringsexceptie voldoet uitstekend en behoeft geen
aanpassing.

 32.     (c) Have you negotiated agreements with institutional users that enable
 those institutions to provide remote access, including across borders, to the
 works or other subject-matter in their collections, for purposes of research and
 private study?


JA
Momenteel digitaliseren bibliotheken, archieven en andere instellingen in toenemende mate
hun collecties om het materiaal in hun collectie beter en gemakkelijker beschikbaar te
kunnen stellen aan hun gebruikers. Vanzelfsprekend dient bij dergelijke, vaak grootschalige,
digitaliseringsprojecten rekening te worden gehouden met het auteursrecht.

Door de grootschaligheid van de projecten is het onwerkbaar, kostbaar en tijdrovend voor
instellingen om aan de verplichtingen van de diligent search te voldoen. Voor het gebruik
van tekstuele werken heeft Lira daarom samen met Pictoright (de collectieve
beheersorganisatie voor visuele makers) het Meldpunt Digitalisering opgericht. Via dit loket
kunnen Nederlandse culturele erfgoedinstellingen hun digitaliseringsproject aanmelden en
biedt het Meldpunt de digitaliserende instellingen auteursrechtelijke hulp in de vorm van een
collectieve regeling.

Op deze wijze heeft Lira momenteel al meerdere collectieve regelingen getroffen met
culturele instellingen voor het online tonen van een deel van hun collectie. Een voorbeeld
hiervan is de overeenkomst die Lira en Pictoright met de Koninklijke Bibliotheek (KB) hebben
afgesloten voor het online tonen van hun gedigitaliseerde krantenarchief. Met de collectieve
overeenkomst verkreeg de KB toestemming om via internet toegang te bieden tot de
auteursrechtelijke beschermde teksten en beelden van freelance makers in de belangrijkste
Nederlandse kranten van 1618 tot 1995, terwijl tegelijkertijd de rechten van makers zijn
gerespecteerd.

De regelingen die Lira en Pictoright momenteel aanbieden zijn verwant aan het systeem van
Extended Collective Licensing (ECL).

Met andere audiovisuele CBO’s samen, heeft Lira een collectieve licentieregeling voor
educatief gebruik met Beeld & Geluid.

 33.     If there are problems, how would they best be solved?


Zie vraag 32: Erfgoedinstellingen en CBO’s in Nederland sluiten collectieve licenties, waarbij
de CBO’s tevens gemaximeerde vrijwaringen verstrekken voor aanspraken van (nog) niet
vertegenwoordigde rechten of rechthebbenden.

Een groot probleem voor de makers is dat niet alle erfgoedinstellingen toestemming
verzoeken en dat zij geen vergoedingen willen betalen. Dit leidt tot verdere uitholling van de
inkomenspositie van de makers, die toch al onder druk staat.

Voor de erfgoedinstellingen die wél bereid zijn om aan hun wettelijke verplichtingen te
voldoen en die een collectieve regeling treffen, geldt dat zij voorstander zijn van een
                                       Public Consultation on the review of the EU copyright rules
                                                                   Stichting Lira, The Netherlands

wettelijke basis voor Extended Collective Licensing (ECL). Dat zou zowel de CBO’s als de
erfgoedinstellingen de gewenste rechtszekerheid bieden.

ECL vindt zijn oorsprong in Scandinavië en biedt een wettelijk kader voor collectieve
beheersorganisaties (CBO’s) om met gebruikers vrij onderhandelde overeenkomsten over het
gebruik van werken van bij CBO’s aangesloten rechthebbenden, uit te breiden naar niet-
aangesloten rechthebbenden. In Scandinavië wordt ECL al geruime tijd succesvol toegepast
om digitalisering en online ontsluiting van erfgoedcollecties mogelijk te maken. Ook het
Memorandum of Understanding on Out-of-Commerce Works dat in 2010 in Brussel werd
gesloten, gaat uit van ECL. Sindsdien heeft Frankrijk reeds een op ECL gebaseerde wet
ingevoerd en momenteel overwegen onder andere ook Duitsland en het Verenigd Koninkrijk
ECL in hun wetgeving te introduceren.

Ook Lira is – net als de koepelorganisaties van erfgoedinstellingen - geïnteresseerd in een
ECL-oplossing die het voor erfgoedinstellingen gemakkelijker maakt collectieve licenties te
sluiten waarbij de belangen van individuele rechthebbenden voldoende worden
gewaarborgd.

 34.   If your view is that a legislative solution is needed, what would be its main
 elements? Which activities of the beneficiary institutions should be covered and
 under which conditions?


In Nederland wordt op dit moment gewerkt aan de Nederlandse implementatie van de
Europese Richtlijn 2012/28/EU over het gebruik van verweesde werken. Diverse Nederlandse
erfgoedinstellingen en CBO’s (waaronder Lira) hebben dit moment aangegrepen om
aandacht te vragen voor de mogelijkheid om, samen met de op handen zijnde
richtlijnimplementatie, ook ECL in de wet te introduceren.

Hierbij zijn ook al een aantal gezamenlijke uitgangspunten geformuleerd:
• ECL is met name geschikt voor grootschalige digitaliseringsprojecten omdat hiermee een
    duidelijk wettelijk kader wordt gecreëerd voor de clearing van rechten van zowel
    bekende als onbekende rechthebbenden. ECL vormt zo een aanvulling op de Richtlijn
    Verweesde Werken, die nadrukkelijk ruimte biedt voor ECL-regelingen.
• ECL kan worden opengesteld voor collecties van voor het publiek toegankelijke
    bibliotheken, onderwijsinstellingen en musea, alsook archieven, instellingen voor
    cinematografisch of audiovisueel erfgoed en publieke omroeporganisaties.
• Contractvrijheid staat voorop: de erfgoedinstelling en de CBO bepalen samen of en onder
    welke voorwaarden een overeenkomst in aanmerking komt voor ECL.
• Individuele rechthebbenden moeten de mogelijkheid hebben om hun werken buiten de
    ECL te houden of daaruit terug te trekken (opt-out).


 36.    (c) Have you negotiated agreements with libraries to enable them to lend
 books or other materials electronically, including across borders?


NEE
In Nederland is een proef gestart met het uitlenen van e-books door openbare bibliotheken.
Hiervoor werkt Bibliotheek.nl (de digitale portal van de Nederlandse openbare bibliotheken)
samen met een aantal grote uitgeverijen.
                                        Public Consultation on the review of the EU copyright rules
                                                                    Stichting Lira, The Netherlands


De auteurs en/of Lira waren geen partij in de gesprekken tussen de uitgeverijen en
Bibliotheek.nl. en de inhoud van de gemaakte afspraken is niet openbaar.

Voor zover de afspraken tussen uitgevers en auteurs bekend zijn, wijzen zij in de richting
van een verdere uitholling van de positie van de auteurs. Voor veel schrijvers zijn de
leenrechtvergoedingen een substantieel deel van hun inkomsten. De tendens dat uitgevers
dit ter hand nemen zonder ruggespraak met de makers is zorgwekkend en heeft mogelijk
grote gevolgen voor de auteurs.

  37.    If there are problems, how would they best be solved?


Nederland kent een volwaardig en uitgebreid leenrechtstelsel, waar de vergoedingen voor de
makers zijn geborgd. Lira is dan ook voorstander van e-lending als onderdeel van het huidige
leenrechtstelsel, dus e-books onder het regime van de huidige richtlijn.

  39.    What difference do you see between libraries’ traditional activities such as
 on-premises consultation or public lending and activities such as off-premises
 (online, at a distance) consultation and e-lending? What problems have you
 encountered?


Zie vraag 37: Wat betreft e-lending is Lira er voorstander van om dat onder de werking van
het leenrecht te laten vallen, om de vergoedingen voor auteurs te waarborgen.

 40.    Would it be necessary in your country to enact legislation to ensure that
 the results of the 2011 MoU (i.e. the agreements concluded between libraries and
 collecting societies) have a cross-border effect so that out of commerce works can
 be accessed across the EU?


JA
Voor de hand ligt dat er vanuit de EU een oplossing komt voor grensoverschrijdend gebruik
dat onder de MoU valt, zoals ook in de MoU wordt bepleit.

Bij gebreke aan een oplossing vanuit de EU geldt dat van de bibliotheken in Nederland
steeds meer wordt verwacht dat zij zich gaan opstellen als marktpartij. Hun traditionele
activiteiten vielen onder de diverse wettelijke excepties. Voor het digitaliseren en online ter
beschikking stellen van hun collecties en het uitlenen van digitale exemplaren is
toestemming nodig van de auteursrechthebbenden. Voor deze toestemming dienen zij nu
zelf direct afspraken te maken met de betrokken rechthebbenden.

De rol van de Nederlandse overheid bij deze activiteiten is veelal beperkt tot die van
subsidieverstrekker. Hierdoor komt het voor dat gemeenschapsgeld wordt uitgegeven aan
digitaliseringsprojecten die niet aan de eisen uit de Auteurswet voldoen. Lira zou daarom
graag zien dat de rol van overheid bij deze ‘nieuwe’ activiteiten wordt vergroot of dat zij
aanvullende eisen met betrekking tot de naleving van de Auteurswet stellen bij de
verstrekking van deze subsidies.
                                       Public Consultation on the review of the EU copyright rules
                                                                   Stichting Lira, The Netherlands

In Nederland zitten culturele erfgoedinstellingen en CBO’s waaronder Lira al geruime tijd om
tafel om de problemen die spelen bij massadigitaliseringsprojecten adequaat en praktisch op
te lossen. Dit heeft vanaf 2010 geresulteerd in meerdere collectieve licentieovereenkomsten
tussen CBO’s en culturele erfgoedinstellingen voor de online beschikbaarstelling van niet
meer commercieel verkrijgbare werken.

Naast de licentie voor het gebruik van werken van bij de CBO aangesloten rechthebbenden,
verstrekken CBO’s tevens gemaximeerde vrijwaringen voor het gebruik van werken van
(nog) niet aangesloten rechthebbenden. Zoals uiteengezet in het antwoord op vraag 33 is er
een wens tot meer rechtszekerheid. Lira en de organisaties van erfgoedinstellingen achten
het wettelijke instrument van ECL een passende oplossing. Hiermee wordt de verplichting
van de exploitanten makkelijker uitvoerbaar en de rol van de CBO’s versterkt.

 41.   Would it be necessary to develop mechanisms, beyond those already
 agreed for other types of content (e.g. for audio- or audio-visual collections,
 broadcasters’ archives)?

Voor deze type werken geldt in beginsel hetzelfde als voor boeken en tijdschriften, zie vraag
40.

In Nederland heeft Lira ervaring met licentieverlening aan Ximon (VOD) en Beeld & Geluid
(educatief gebruik), beide collectieve regelingen in samenwerking met andere CBO’s. Dat
betekent dat voor CBO’s een belangrijke rol kan zijn weggelegd, mits de exploitanten bereid
zijn tot het betalen van een faire vergoeding aan de makers. In Nederland hebben de
exploitanten zich echter verenigd met producenten en omroepen in RODAP en betwisten zij
de positie van de makers, die daardoor hun inkomenspositie verder onder druk zien staan.

 47.    (b) [In particular if you are a right holder:] Have you experienced specific
 problems resulting from the way in which works or other subject-matter are used
 in the context of research projects/activities, including across borders?


NO

 49.   What mechanisms exist in the Member States to facilitate the use of
 content for research purposes? How successful are they?


Via zelfregulering wordt dit in Nederland opgelost, bijvoorbeeld in het contract met de KB
voor boeken en tijdschriften tot 1940 en in een pilot met Nieuws in de Klas, waar licenties
collectief worden verleend ten behoeve van het onderwijs voor gebruik van materiaal van
freelance tekst- en beeldmakers.

 50.     (c) [Have you experienced specific problems resulting from the application
 of limitations or exceptions allowing for the distribution/communication of works
 published in special formats, including across borders?


NO
                                       Public Consultation on the review of the EU copyright rules
                                                                   Stichting Lira, The Netherlands

 52.   What mechanisms exist in the market place to facilitate accessibility to
 content? How successful are they?


In Nederland bestaan via zelfregulering afspraken over gesproken boeken ten behoeve van
leesgehandicapten.

 53.   (c) [In particular if you are a right holder:] Have you experienced specific
 problems resulting from the use of text and data mining in relation to copyright
 protected content, including across borders?

JA
Voor Lira is met name text mining van belang. Text mining hoeft niet tot problemen te leiden
als de content niet openbaar gemaakt wordt, maar als bijvoorbeeld in een onderzoek slechts
wordt verwezen naar de bron of enkele citaten. In die gevallen kan het citaatrecht volstaan.

Voor zover het echter gaat om diensten zoals media monitoring, waarbij content of delen
daarvan (bijv. het gedeelte waarin de naam van een bedrijf voorkomt) worden verspreid aan
klanten van de monitoringsbedrijven, heeft Lira problemen ervaren in gevallen dat de
monitoringbedrijven geen toestemming vragen aan de freelance auteurs. In veel gevallen
wordt slechts volstaan met toestemming te vragen aan de uitgeverijen, terwijl uitgeverijen
steeds meer gebruik maken van freelancers (ontwikkeling van de rompredacties). Gemiddeld
wordt 70% van de content vervaardigd door freelance journalisten. De exploitatierechten zijn
veelal niet overgedragen aan uitgeverijen, maar zijn overgedragen aan Lira, die collectieve
toestemming kan geven voor dit soort diensten zodat de freelancers een eerlijke vergoeding
kunnen ontvangen via Lira. Ook hier geldt opnieuw: de inkomsten van de makers staan
onder druk en worden onvoldoende geborgd en erkend op dit moment.


 54.    If there are problems, how would they best be solved?


Lira pleit voor duidelijkheid: wanneer is er sprake van het openbaar maken van content
waarvoor toestemming vereist is en wanneer volstaat het citaatrecht? Het citaatrecht
volstaat in veel gevallen, mits restrictief uitgelegd.

Daarnaast is het belangrijk dat organisaties die aan text en data mining doen makkelijk
kunnen achterhalen aan welke rechthebbenden c.q. collectieve beheersorganisaties zij
toestemming dienen te vragen en voor welke werken. Dat begint bij erkenning van de positie
van de makers.

 56.    If your view is that a different solution is needed, what would it be?


Van belang is dat de makers een redelijke vergoeding ontvangen voor het gebruik van hun
werk. Collectieve licentieverlening via CBO’s kan een goede oplossing zijn, aangezien zij de
rechten op eenvoudige wijze kunnen clearen. Zodra duidelijk is voor onderzoekers wanneer
er wel en wanneer er geen sprake is van het openbaar maken van content waarvoor
voorafgaand toestemming vereist is, kan toestemming via de CBO’s worden verkregen. Het
maken van heldere afspraken/zelfregulering is afdoende.
                                       Public Consultation on the review of the EU copyright rules
                                                                   Stichting Lira, The Netherlands



 58.    (c) Have you experienced problems resulting from the way the users are
 using pre-existing works or other subject-matter to disseminate new content on
 the Internet, including across borders?


Lira is bekend met de ontwikkeling dat werken online worden aangepast, hergebruikt en
doorgeplaatst zonder dat daarvoor toestemming van de rechthebbenden wordt gevraagd. Dit
gebeurt soms omdat gebruikers niet goed op de hoogte zijn – voorlichting is dan belangrijk -
maar ook omdat zij niet altijd de rechten van de makers erkennen.

Aan de makers van de werken is een eerlijke vergoeding verschuldigd voor het hergebruik
zodra het de grenzen van het citaatrecht overschrijdt. Op dezelfde wijze is overigens ook het
nieuwe werk beschermd, waarin de samples/citaten verwerkt zijn.

 64.    In your view, is there a need to clarify at the EU level the scope and
 application of the private copying and reprography exceptions in the digital
 environment?


JA
Het verdient de voorkeur dat er een eenduidig Europees stelsel komt voor de thuiskopie-
vergoedingsregeling, maar zeker ook voor het reprorecht. Daarbij moet speciale aandacht
worden besteed aan de positie van de makers, wier inkomenspositie sterk onder druk staat.
Door goede regelgeving kan worden verzekerd dat makers een vergoeding ontvangen.
Zonder goede regelgeving zal de positie van de makers ten opzichte van exploitanten,
omroepen, uitgevers en producenten steeds slechter worden.

 65.    Should digital copies made by end users for private purposes in the context
 of a service that has been licensed by rightholders, and where the harm to the
 rightholder is minimal, be subject to private copying levies?


JA
Thuiskopievergoedingen zijn één van de weinige geldstromen die bij de makers terecht
komen. Het thuiskopiëren kán niet worden gelicentieerd door producenten/omroepen of
uitgevers, het valt immers onder de exceptie. De schade voor de makers is per definitie,
gegeven de omvang van het online gebruik, niet minimaal. Omdat makers niet betrokken
zijn bij de licentieonderhandelingen tussen Apple, Google, Youtube e.d. zou het wegvallen
van de thuiskopievergoeding voor de makers desastreus zijn.

 66.    How would changes in levies with respect to the application to online
 services (e.g. services based on cloud computing allowing, for instance, users to
 have copies on different devices) impact the development and functioning of new
 business models on the one hand and rightholders’ revenue on the other?


Zie vraag 64: het verdient de voorkeur dat er een eenduidig Europees stelsel komt voor de
thuiskopie-vergoedingsregeling, maar zeker ook voor het reprorecht. Daarbij moet speciale
aandacht worden besteed aan de positie van de makers, wier inkomenspositie sterk onder
                                        Public Consultation on the review of the EU copyright rules
                                                                    Stichting Lira, The Netherlands

druk staat. Door goede regelgeving kan worden verzekerd dat makers een vergoeding
ontvangen. Zonder goede regelgeving zal de positie van de makers ten opzichte van
exploitanten, omroepen, uitgevers en producenten steeds slechter worden.


 67.   Would you see an added value in making levies visible on the invoices for
 products subject to levies?


JA
Dit draagt bij aan de transparantie voor de consument en aan het maatschappelijk
draagvlak, mits gegarandeerd kan worden dat de vergoedingen ook bij de werkelijke
individuele makers terecht komen.

 71.    If you have identified specific problems with the current functioning of the
 levy system, how would these problems best be solved?


Lira sluit zich aan bij de reactie van SAA (Society of Audiovisual Authors) voor wat betreft de
positie van de makers en onderschrijft het belang van de thuiskopievergoedingen.

 72.    What is the best mechanism (or combination of mechanisms) to ensure
 that you receive an adequate remuneration for the exploitation of your works and
 performances?

Steun van de wetgever is inderdaad hard nodig voor de makers. De tendens is dat uitgevers,
producenten en omroepen zich steeds meer rechten willen laten overdragen, óók tegen de
uitdrukkelijke wens van de makers in.

Audiovisuele makers dienen een collectief uit te oefenen niet voor afstand vatbare
rechtstreekse aanspraak op vergoedingen te krijgen bij de eindexploitant, degene die
daadwerkelijk geld verdient aan de exploitatie.

De positie van de CBO’s van makers dient te worden verstevigd. In Nederland moeten zij
juridisch te strijde trekken tegen het monsterverbond RODAP. Van een level playing field is
geen sprake, niet in de relatie tussen uitgever/producent/omroep en auteur en ook niet
tussen de makers-CBO’s en de exploitanten.

Ook in de printmedia wereld hebben freelance auteurs en hun CBO’s dringend behoefte aan
een versteviging van hun positie jegens de vaak machtige mediaconcerns (kranten- en
tijdschriftenuitgevers en educatieve uitgevers bijvoorbeeld), die het belang van de schrijvers
niet voorop stellen.

 73.   Is there a need to act at the EU level (for instance to prohibit certain
 clauses in contracts)?


JA
                                       Public Consultation on the review of the EU copyright rules
                                                                   Stichting Lira, The Netherlands

Voor audiovisuele makers dient een wettelijk vastgelegd niet-overdraagbaar recht op een
proportionele vergoeding te komen voor iedere exploitatie van hun werk, collectief te
incasseren bij de eindexploitant.

Makers zijn voorts gebaat bij een wettelijk kader (zie vraag 72) waarin buy-out constructies
worden verboden, waarin overdrachten van alle vergoedingsaanspraken en auteursrechten
niet mogelijk zijn, waarin niet voor afstand vatbare afdwingbare vergoedingsaanspraken
worden vastgelegd, waarin non-usus en bestsellerbepalingen worden opgenomen – kortom:
makers en hun CBO’s hebben een steviger positie nodig.


 74.   If you consider that the current rules are not effective, what would you
 suggest to address the shortcomings you identify?


Een wettelijke basis zoals omschreven bij vraag 72 en 73, om te voorkomen dat het
auteursrecht verwordt tot exploitantenrecht. Voor Lira staat voorop dat de makers een hoge
mate van bescherming nodig hebben. Daaraan ontbreekt het nu zowel in de analoge als in
de digitale wereld.

 75.     Should the civil enforcement system in the EU be rendered more efficient
 for infringements of copyright committed with a commercial purpose?


JA
Lira dringt aan op een wettelijk kader waarin partijen als Apple, Youtube en Google, die veel
geld verdienen met de content van makers, vergoedingen betalen die ook daadwerkelijk bij
de makers terecht komen.

 76.     In particular, is the current legal framework clear enough to allow for
 sufficient involvement of intermediaries (such as Internet service providers,
 advertising brokers, payment service providers, domain name registrars, etc.) in
 inhibiting online copyright infringements with a commercial purpose? If not, what
 measures would be useful to foster the cooperation of intermediaries?


Lira acht het van groot belang dat makers een redelijke vergoeding ontvangen. Op het
moment staat de financiële positie van de makers sterk onder druk. Grote partijen zoals
Google en Apple verdienen veel geld met de content van makers. Daarbij dient ook aandacht
te worden besteed dat er exploitanten/uitgevers/producenten/omroepen zijn, die zich steeds
meer rechten van makers toe-eigenen. Het is van belang dat daar ook iets aan gedaan wordt
door de wetgever, op nationaal en op EU niveau.


 77.    Does the current civil enforcement framework ensure that the right balance
 is achieved between the right to have one’s copyright respected and other rights
 such as the protection of private life and protection of personal data?

JA
In beginsel wel; bij regelingen zoals thuiskopie en reprorecht wordt een geode balans bereikt
tussen privacy overwegingen en de belangen van de makers. Maar op het moment staat de
                                     Public Consultation on the review of the EU copyright rules
                                                                 Stichting Lira, The Netherlands

financiële positie van de makers sterk onder druk. Grote partijen zoals Google en Apple
verdienen veel geld met de content van makers. Daarbij dient ook aandacht te worden
besteed dat er exploitanten/uitgevers/producenten/omroepen zijn, die zich steeds meer
rechten van makers toe-eigenen. Het is van belang dat daar ook iets aan gedaan wordt door
de wetgever, op nationaal en op EU niveau.


 78.   Should the EU pursue the establishment of a single EU Copyright Title, as a
 means of establishing a consistent framework for rights and exceptions to
 copyright across the EU, as well as a single framework for enforcement?


NEE

 79.    Should this be the next step in the development of copyright in the EU?
 Does the current level of difference among the Member State legislation mean
 that this is a longer term project?


NEE
Zie vraag 78.

 80.    Are there any other important matters related to the EU legal framework
 for copyright? Please explain and indicate how such matters should be addressed.


Auteurs (dus de échte makers) dienen centraal te staan in de EU wet- en regelgeving. Het
auteursrecht dreigt te verworden tot een exploitantenrecht, met name door de houding van
machtige mediagiganten (uitgevers, omroepen en producenten) en de onwillige houding van
exploitanten waar het gaat om het betalen van een vergoeding voor de makers.

Makers hebben een steviger positie nodig waar het gaat om hun contractuele relatie met hun
opdrachtgevers. Maar ook de positie van de CBO’s van makers dient verstevigd te worden.
In Nederland zien de makersorganisaties zich nu gedwongen tot het voeren van langdurige
en kostbare juridische procedures tegen bijvoorbeeld kabeldistributeurs, die nota bene
samen met producenten en omroepen in RODAP zijn verenigd. Van een level playing field is
geen sprake, partijen als Liberty Global hebben schier onuitputtelijke resources.

Ook tegen erfgoedinstellingen – veelal door publieke gelden gesteund – moeten de CBO’s
van makers regelmatig via juridische wegen een redelijke vergoeding voor de makers zien af
te dwingen, ondanks het handjevol goede voorbeelden die op dat terrein ook genoemd
mogen worden.

Lira dringt erop aan dat bij een hervorming het belang van de makers centraal komt te
staan. Schrijvers schrijven om gelezen, gezien en gehoord te worden. Zij wensen nieuwe
exploitatievormen niet te frustreren. Wel wensen zij een redelijke vergoeding als anderen
hun werk gebruiken. Die vergoedingen mogen niet, zoals nu dreigt te gebeuren, uitsluitend
ten goede komen van uitgevers en producenten. Herstel van de balans is dringend gewenst.
