          Public Consultation on the review of the EU Copyright Rules
                         FEDERAZIONE EDITORI MUSICALI 
                                   RESPONSE
                                       

INTRODUCTION  
Name of the respondent: 
FEM (Federazione Editori Musicali). 

FEM è l'associazione maggiormente rappresentativa dell'editoria musicale in Italia. Con oltre 60 aziende associate tra cui le più importanti case editrici Italiane (Carisch, Curci, Sonzogno, Sugar),  le aziende Internazionali (Bmg Rights, Peer Music, Sony/Emi, Warner Chappell) e un folto numero di piccole e medie imprese Italiane (Aereostella- Abramo Allione Editore  -  Caramba - Concertone - Dipiumusic - Galletti Boston  -  Edizioni Leonardi  -  Lineadue Edizioni Musicali  -  Lunapark - Serraglio Edizioni Musicali  -  ecc.).
Inoltre ANEM, l'Associazione Nazionale delgi Editori Musicali che rappresenta la piccola e media industria editoriale, è confederata a FEM.
FEM e' associata a Confindustria, la confederazione che raccoglie tutto il mondo imprenditoriale Italiano,  e siede nel Consiglio di Confindustria Cultura.
FEM aderisce e siede nel Board di  ICMP (International Confederation of Music Publishers).
FEM è impegnata su tutti i fronti della tutela, la promozione e lo sviluppo  del diritto d'autore e della cultura musicale nel nostro Paese.
L'editoria musicale italiana ha una lunga e importante tradizione, alcune delle nostre società sono state fondate agli inizi del secolo scorso e hanno accompagnato il percorso artistico di autori e compositori fondamentali per la storia della musica.
Il ruolo di FEM è anche quello di assistere i propri associati nei rapporti con la società degli Autori e degli Editori (SIAE) per garantire che le attività di raccolta del diritto d'autore siano svolte all'insegna della massima efficienza e trasparenza. FEM è la voce dell'editoria musicale che dialoga con  le Istituzioni e con tutti I principali interlocutori affinché sia preservata la cultura musicale e l'attività creativa e industriale che ruota intorno alla produzione musicale.
Oggi più che mai, alla luce dei grandi cambiamenti sopravvenuti con la rivoluzione digitale, la tutela del diritto d'autore assume un'importanza fondamentale per garantire il futuro degli autori e delle migliaia di lavoratori  del settore. In mancanza di una forte capacità di tutela di questi diritti assisteremmo ad un vertiginoso calo della qualità e della quantità della produzione creativa con un inesorabile impoverimento dell'offerta culturale.
L'editore musicale è quindi chiamato non solo a scoprire, coltivare e sostenere il talento, ma anche a rispondere con prontezza ai cambiamenti del mercato, garantendo agli autori e ai compositori l'indispensabile supporto affinché le loro opere possano beneficiare della più ampia diffusione in un quadro di rispetto e di legalità.
Paradossalmente, l'avvento del digitale, che pur rappresenta una formidabile opportunità per la diffusione e l'accessibilità ai contenuti culturali, ha fortemente indebolito i diritti degli autori e dei compositori. Il fenomeno della pirateria, particolarmente grave nel nostro Paese, e  l'avvento dei grandi player del digitale interessati a ridurre i costi relativi al pagamento dei diritti di chi produce contenuti, hanno fortemente colpito il mondo della creatività.
Gli Editori Musicali sono aperti all'innovazione e a qualsiasi iniziativa che possa agevolare e incentivare la diffusione delle opere musicali con l'augurio che ogni azione di rinnovamento possa rinforzare la tutela dei diritti in un ambito di legalità e di giusta compensazione del lavoro degli autori, dei compositori e degli editori.
In questo contesto accogliamo con favore la direttiva sulle attività di collecting CRM (Collective Rights Management), recentemente licenziata dalla EU, e riteniamo che ogni altra iniziativa relativa alla regolamentazione del  diritto d'autore in Europa non dovrebbe prescindere dalle risultanze dell'applicazione del CRM  e dall'evidenza di particolari problematiche.
Ringraziamo la Commissione Europea per avere avviato questa consultazione e avere dato modo alla nostra Federazione di dare il proprio contributo. 

In the interests of transparency, organisations (including, for example, NGOs, trade associations and commercial enterprises) are invited to provide the public with relevant information about themselves by registering in the Interest Representative Register and subscribing to its Code of Conduct. If you are a Registered organisation, please indicate your Register ID number below. Your contribution will then be considered as representing the views of your organisation.

FEM è registrata. ID Number 645301812758-95
QUESTIONNAIRE 
Territoriality
3. How often are you asked to grant multi-territorial licences? Please indicate, if possible, the number of requests per year and provide examples indicating the Member State, the sector and the type of content concerned?


Le licenze multi territoriali sono prassi quotidiana per gli editori musicali di tutto il mondo.  Gli Editori Musicali Italiani, così come quelli Internazionali, hanno in essere decine e decine di accordi multi territoriali di licenza dei propri repertori. Non solo con grandi player multinazionali come I Tunes  -  Youtube  -  Spotify  -  Deezer, ecc , ma anche con numerosissime società locali che operano nel settore della distribuzione di contenuti nel mondo digitale. L'interesse degli editori, nella gran parte dei casi, è quello di garantire accordi multi territoriali per garantire la più ampia diffusione dei propri repertori. In alcuni casi sono le società tecnologiche che hanno esigenza di circoscrivere gli accordi a livello nazionale.
FEM, in associazione con Confindustria Cultura, la confederazione dell'industria culturale italiana, ha recentemente sviluppato un sito (mappadeicontenuti.it) che presenta tutte le offerte legali di contenuti nel mondo digitale per la musica, il cinema, l'editoria.


4. If you have identified problems in the answers to any of the questions above  -  what would be the best way to tackle them?

In questi anni i servizi di musica digitale sono cresciuti immensamente dimostrando che di fatto non esistono impedimenti e che gli attuali modelli di licenza rispondono, se gestiti correttamente, alle esigenze degli operatori e dei consumatori.

I titolari dei diritti hanno saputo adeguare i propri modelli di business e rispondere efficacemente ai cambiamenti tecnologici mettendo a disposizione gli strumenti necessari a garantire alle piattaforme digitali la distribuzione dei contenuti in un ambito di legalità e di trasparenza.

Il mercato della musica digitale è in crescita in tutta Europa a dimostrazione che l'attuale legge sul diritto d'autore non rappresenta alcun impedimento alla diffusione di contenuti e alla crescita dei servizi on line.

In particolare, i repertori italiani sono oggi ampiamente rappresentati a livello internazionale attraverso le piattaforme digitali, grazie ad accordi di licenza multi territoriali che permettono ai servizi on line di offrire ai consumatori di tutto il mondo un vastissimo catalogo di opere,  e,  agli autori Italiani,  di avere accesso a mercati che prima dell'avvento del digitale avrebbero raggiunto con maggiori difficoltà.

Ove vi sono limitazioni territoriali, queste non sono dovute a restrizioni della legge sul diritto d'autore, ma piuttosto a esigenze delle società distributrici dei contenuti di "localizzare" la propria offerta.

La Direttiva Europea sulle società di collecting (CRM) riteniamo potrà rappresentare un ulteriore utile strumento di razionalizzazione per un mercato europeo sempre più omogeneo.

FEM è fortemente impegnata sulle diverse iniziative che possono consolidare l'efficacia degli accordi di licenza:

* GRD Il Global Repertoire Database su cui il mondo dell'editoria musicale sta lavorando a fianco delle associazioni degli autori e con le più importanti società di collecting Europee (Siae inclusa).
* ARMONIA. Armonia è l'hub per i servizi digitali costituito recentemente da tre importanti società di collecting europee:  Sacem, Sgae e Siae. 

In questo contesto riteniamo immotivate le istanze di chi sostiene che la territorialità del copyright rappresenti un limite alle licenze multi territoriali; abbiamo la prova del contrario, ovvero che le leggi nazionali sul diritto d'autore non hanno in alcun modo rappresentato un freno alla crescita dei servizi digitali.
Vi sono in realtà altri impedimenti che determinano ritardi e inefficienze al nostro settore come ad esempio una mancanza di armonizzazione fiscale a livello europeo, le differenze linguistiche e culturali e soprattutto la pirateria digitale. 
L'Italia è uno dei paesi maggiormente colpiti da questo fenomeno che in questi anni ha fortemente ristretto il mercato legale, creando disoccupazione e impoverendo l'offerta culturale. Si attende con ansia l'implementazione del nuovo regolamento AGCOM (L'Agenzia per le Comunicazioni) per la tutela dei diritti in ambito digitale. Provvedimento che nelle sue linee guida risulta fortemente innovativo e che prevede di colpire le  realtà che sfruttano  in modo massivo i contenuti illegali e non i consumatori.



5. Are there reasons why, even in cases where you hold all the necessary rights for all the territories in question, you would still find it necessary or justified to impose territorial restrictions on a service provider (in order, for instance, to ensure that access to certain content is not possible in certain European countries)?

NO

In genere l'editoria musicale non impone restrizioni territoriali. 

Uniche possibili restrizioni si possono verificare in caso di assenza di titolarità dei diritti per alcuni territori, ma in questo caso il service provider non ha alcuna limitazione nel richiedere l'estensione della  licenza al titolare. Nel caso delle sincronizzazioni pubblicitarie, le restrizioni territoriali sono spesso richieste dal licenziatario per circoscrivere la licenza a quei territori   dove vengono trasmesse le campagne pubblicitarie e quindi limitare il costo della licenza in base  ai mercati interessati.

In ogni caso eventuali restrizioni territoriali non sono imputabili alla legge sul diritto d'autore.



7. Do you think that further measures (legislative or non-legislative, including market-led solutions) are needed at EU level to increase the cross-border availability of content services in the Single Market, while ensuring an adequate level of protection for right holders?

NO 

Come già evidenziato non si ritiene utile né necessario modificare l'attuale struttura legislativa sul diritto d'autore in Europa. 

Altre sono le misure essenziali per potenziare l'offerta dei contenuti in Europa: innanzitutto, creando un eco sistema a livello europeo in grado di fermare la pirateria digitale a beneficio non solo degli autori, i produttori e gli editori, ma anche a beneficio dei consumatori e di chi distribuisce contenuti legalmente e si trova costretto a competere in un mercato fortemente alterato dall'industria organizzata della pirateria.

Siamo certi che in un ambiente di legalità e di rispetto dei diritti di tutti, il mercato potrebbe crescere molto più velocemente a beneficio di tutti i player e di tutti i consumatori.

La diversità fiscale rappresenta un ulteriore ostacolo ad una armonizzazione reale dei mercati Europei.  Una politica di agevolazioni fiscali per chi crea e distribuisce on line contenuti culturali rappresenterebbe un ulteriore volano di crescita per l'intero comparto. 

Il progetto denominato Global Repertoire Database, può rappresentare un ulteriore salto di qualità e efficienza nella gestione dei repertori per garantire  la più ampia accessibilità in un ambito di trasparenza e di tutela, sia per i creatori che per i consumatori.



Making available right 
8. Is the scope of the "making available" right in cross-border situations  -  i.e. when content is disseminated across borders  -  sufficiently clear? 

SI'

Il concetto di "rendere disponibile" ci sembra il più adatto a delineare l'ambito di azione. Un ambito che deve garantire un mercato libero e competitivo e, allo stesso tempo, tutelare i diritti dei consumatori.

In questo ambito devono essere preservate le differenze culturali di ogni territorio, così come la libertà di  applicare proprie regole commerciali e contrattuali. E' giusto promuovere e incentivare le licenze pan europee, ma senza obblighi o restrizioni che sarebbero punitivi e di fatto rischierebbero di danneggiare l'industria creativa piuttosto che aiutarne la crescita a beneficio di tutti.



9. Could a clarification of the territorial scope of the "making available" right have an effect on the recognition of your rights (e.g. whether you are considered to be an author or not, whether you are considered to have transferred your rights or not), on your remuneration, or on the enforcement of rights (including the availability of injunctive relief)

SI'. 

Non  riteniamo necessario un chiarimento ulteriore sull'ambito territoriale.

Vediamo piuttosto il rischio di inutili complicazioni se il termine "Chiarificazione" fosse  inteso come una limitazione della libertà dei titolari dei diritti di stipulare accordi di licenza in un ambito di libera concorrenza.



10. Does the application of two rights to a single act of economic exploitation in the online environment (e.g. a download) create problems for you?

No.

Gli editori e i produttori musicali hanno lavorato molto in questi anni per semplificare i meccanismi di licenza.
L'esistenza di due diritti non solo non costituisce un problema essendo nella maggior parte dei casi licenziati contemporaneamente, ma rappresentano una garanzia di tutela e di giusta compensazione per le opere.

Oggi i meccanismi di rilascio delle licenze sono efficaci,  come comprovato  dai  milioni di  opere musicali licenziate, ai tantissimi servizi on line.











Linking and browsing 
11. Should the provision of a hyperlink leading to a work or other subject matter protected under copyright, either in general or under specific circumstances, be subject to the authorisation of the rightholder.


SI.

In  termini generali riteniamo che  si dovrebbe avere l'autorizzazione degli aventi diritto. E' necessario però analizzare i diversi casi specifici, in quanto il tema tocca un ampio spettro di possibilità vista la grandissima varietà di possibili collegamenti iper testuali disponibili.

Si ritiene quindi che non sia necessario dare risposte univoche, ma fissare dei princìpi  in un'ottica in cui i siti web che rendono disponibili opere tutelate via collegamento ipertestuale devono in ogni caso remunerare gli aventi diritto.






Download to own digital content 
14. What would be the consequences of providing a legal framework enabling the resale of previously purchased digital content? Please specify per market (type of content) concerned

E' impossibile paragonare il mercato "fisico" con quello digitale. Nel caso dei prodotti musicali la commercializzazione di un  CD non è assimilabile a quella di file musicali e la gestione delle licenze dei diritti e' necessariamente diversa.

Lo scaricamento di un file digitale non è di fatto comparabile all'acquisto di un prodotto, ma è piuttosto una licenza di copia con un conseguente concetto di proprietà completamente diverso rispetto al mondo del prodotto fisico.

Autorizzare la rivendita di un prodotto digitale comporterebbe una serie di rischi incontrollabili proprio perché la copia digitale e' riproducibile infinite volte senza alcun deterioramento e perché si agirebbe in assenza di meccanismi reali di controllo, incrementando la diffusione di copie e rischiando di fatto di distruggere il mercato.


Inoltre, è evidente che il mercato digitale va in una direzione completamente diversa: infatti, i servizi di musica digitale offrono già la possibilità di creare proprie playlist e, in generale, i servizi di streaming permettono all'utente di riprodurre musica liberamente. Non ci sembra quindi che l'ipotesi di rivendita di file digitali rispecchi una reale esigenza dei consumatori.




Registration of Works 
15. Would the creation of a registration system at EU level help in the identification and licensing of works and other subject matter?

No. 


Non riteniamo sarebbe utile modificare l'attuale situazione. La  registrazione di un copyright deve essere un atto  volontario  e libero e non può essere condizionato da specifici obblighi.


17. What would be the possible disadvantages of such a system?

L'imposizione di un sistema di registrazione unico in Europa sarebbe in contraddizione con le leggi dei paesi membri e rischierebbe di creare ostacoli senza migliorare la protezione dei diritti.

Si deve potenziare l'attuale sistema di registrazione volontaria e libera, attualmente praticato nella maggior parte dei casi attraverso le società di collecting, migliorando i meccanismi. In questo senso ci sembra che, sia la Direttiva Europea sulle società di collecting, che il progetto di un Global  Repertoire Database vadano in questa direzione con il fine di garantire sempre di più chiarezza di informazioni, per un miglior controllo e tutela degli aventi diritto, ma anche per garantire maggiori benefici agli utilizzatori dei contenuti e ai consumatori.


 18. What incentives for registration by rightholders could be envisaged?



Si tratta solo di applicare gli attuali meccanismi di registrazione, garantendo  sempre di più la trasparenza e l'efficienza delle società di collecting. In  un quadro efficiente e moderno le società di collecting possono meglio  rappresentare le opere, garantendo la tutela dei diritti e l'efficacia delle licenze.


Interoperability of identifiers 
19. What should be the role of the EU in promoting the adoption of identifiers in the content sector, and in promoting the development and interoperability of rights ownership and permissions databases?


La Commissione Europea può svolgere un ruolo molto importante nel sostenere tutte quelle iniziative che, in linea con il documento programmatico "A Single Market for Intellectual Property Rights" possano andare nella direzione di una sempre maggiore semplificazione degli accessi alle opere in un contesto di efficienza, in cui il rilascio delle licenze possa essere efficace e adeguato alle nuove tecnologie.

In questo senso la comunità degli editori, insieme a quella degli autori e compositori, alle società di collecting e alle società tecnologiche, stanno lavorando al progetto di Global Repertoire Database, progetto che accoglie i suggerimenti della Commissione Europea e che riteniamo possa essere attuato anche e soprattutto con il sostegno della Commissione.

 

Term of Protection
20. Are the current terms of copyright protection still appropriate in the digital environment?


SI. 


Riteniamo che i termini attuali rispecchino la realtà del mercato e le esigenze degli autori, dei produttori e degli editori.

Nel caso specifico dell'editoria musicale, sappiamo che gli investimenti del nostro comparto sono molto ingenti e hanno rientri molto dilatati nel tempo. Inoltre, dobbiamo ricordare che la grandissima parte degli autori musicali non sono autori che riscuotono grandi successi commerciali, ma piuttosto lavoratori di grande professionalità e  preparazione che spesso raccolgono nel tempo e con grande fatica i frutti del proprio lavoro. 

Pertanto I termini attuali non solo hanno una ragione di mercato, ma rappresentano un fondamentale  pilastro di rispetto e tutela per  gli autori e per il loro lavoro. 

Limitations and Exceptions in the Single Market 
21. Are there problems arising from the fact that most limitations and exceptions provided in the EU copyright directives are optional for the Member States?


No. 

Non ci risulta che vi siano particolari problemi in questo senso. Le eccezioni sono state adottate dalla larga maggioranza dei Paesi Membri.


22. Should some/all of the exceptions be made mandatory and, if so, is there a need for a higher level of harmonisation of such exceptions?

No. 

Non lo riteniamo necessario.


23. Should any new limitations and exceptions be added to or removed from the existing catalogue? Please explain by referring to specific cases.

Le eccezioni e limitazioni definite dalla Direttiva UE sul copyright hanno dimostrato di poter  garantire un bilanciamento tra gli aventi diritto e i consumatori anche nel nuovo scenario digitale. 

Il pericolo è che una revisione della direttiva possa essere in realtà veicolata da chi avrebbe interesse ad indebolire la tutela del diritto d'autore a propri fini commerciali.

Per questo motivo riteniamo si debba mantenere come punto fermo il "Three Steps Test": ogni modifica dovrebbe tenere conto  dello scenario particolarmente delicato in cui agiscono i titolari dei diritti.


 
24. Independently from the questions above, is there a need to provide for a greater degree of flexibility in the EU regulatory framework for limitations and exceptions? 


No. 


26. Does the territoriality of limitations and exceptions, in your experience, constitute a problem?


No. 

Non ravvediamo  distorsioni o problemi  che richiedano interventi risolutivi. L'articolo 5 della Direttiva sul Copyright già contempla le eventuali differenti esigenze di ogni Stato Membro.


27. In the event that limitations and exceptions established at national level were to have cross-border effect, how should the question of "fair compensation" be addressed, when such compensation is part of the exception? (e.g. who pays whom, where?)


La Direttiva Europea sul Copyright prevede l'applicazione del principio di equo compenso, lasciando libertà di applicazione agli Stati Membri per eventuali eccezioni. 


Qualora le limitazioni o eccezioni stabilite a livello nazionale avessero un impatto extra territoriale, l'obbligo di equo compenso ricadrebbe alla fonte.

L'attuale scenario non sembra  creare problemi e dovrebbe prevalere su eventuali proposte alternative.



Preservation and archiving 
28. Have you experienced problems with the use by libraries, educational establishments, museum or archive of the preservation exception?

No

29. If there are problems, how would they best be solved?


30. If your view is that a legislative solution is needed, what would be its main elements? Which activities of the beneficiary institutions should be covered and under which conditions?

NO.

31. If your view is that a different solution is needed, what would it be?

Off-premises access to library collections
32. Have you negotiated agreements with institutional users that enable those institutions to provide remote access, including across borders, to the works or other subject-matter in their collections, for purposes of research and private study?

33. If there are problems, how would they best be solved?


Non abbiamo riscontrato questo tipo di problemi.

34. If your view is that a legislative solution is needed, what would be its main elements? Which activities of the beneficiary institutions should be covered and under which conditions?

35. If your view is that a different solution is needed, what would it be?


E  -  lending
36. Have you negotiated agreements with libraries to enable them to lend books or other materials electronically, including across borders?

37. If there are problems, how would they best be solved? 

Non abbiamo riscontrato problemi.


39. What difference do you see between libraries' traditional activities such as on-premises consultation or public lending and activities such as off-premises (online, at a distance) consultation and e-lending? What problems have you encountered?

Non abbiamo attualmente riscontrato problemi. In caso emergessero particolari problematiche riteniamo non sarebbe utile né  necessario un intervento legislativo, ma sarebbe sufficiente una negoziazione tra gli aventi diritto e gli utilizzatori.




Mass digitisation
40. Would it be necessary in your country to enact legislation to ensure that the results of the 2011 MoU (i.e. the agreements concluded between libraries and collecting societies) have a cross-border effect so that out of commerce works can be accessed across the EU? 

41. Would it be necessary to develop mechanisms, beyond those already agreed for other types of content (e.g. for audio- or audio-visual collections, broadcasters' archives)?

L'accordo del 2011,  siglato tra le Biblioteche e le società di collecting  era rivolto principalmente all'utilizzo di opere stampate. L'accordo è quindi molto specifico e non estendibile ad altri contenuti. 


Teaching
42. Have you experienced specific problems resulting from the way in which works or other subject-matter are used for illustration for teaching, including across borders?


43. If there are problems, how would they best be solved?  


44. What mechanisms exist in the market place to facilitate the use of content for illustration for teaching purposes? How successful are they? 

45. If your view is that a legislative solution is needed, what would be its main elements? Which activities of the beneficiary institutions should be covered and under what conditions?

46. If your view is that a different solution is needed, what would it be?


Research
47. Have you experienced specific problems resulting from the way in which works or other subject-matter are used in the context of research projects/activities, including across borders?

No.

48. If there are problems, how would they best be solved? 


49. What mechanisms exist in the Member States to facilitate the use of content for research purposes? How successful are they? 

Disabilities
50. Have you experienced specific problems resulting from the application of limitations or exceptions allowing for the distribution/communication of works published in special formats, including across borders?

No.

51. If there are problems, what could be done to improve accessibility? 

52. What mechanisms exist in the market place to facilitate accessibility to content? How successful are they?

Text and data mining 
53. Have you experienced specific problems resulting from the use of text and data mining in relation to copyright protected content, including across borders?

No. 

54. If there are problems, how would they best be solved? 
55. If your view is that a legislative solution is needed, what would be its main elements? Which activities should be covered and under what conditions?

56. If your view is that a different solution is needed, what would it be?


57. Are there other issues, unrelated to copyright, that constitute barriers to the use of text or data mining methods?

User-generated Content 
58. Have you experienced problems resulting from the way the users are using pre-existing works or other subject-matter to disseminate new content on the Internet, including across borders?

No. 

Il tema degli UGC è un tema che è stato a lungo approfondito dagli editori musicali. La soluzione ai problemi rilevati è quella di garantire la tutela dei diritti e la licenza di utilizzo degli stessi. Per  Youtube, ad esempio, il più grande e globale canale di UGC, la soluzione è stata trovata garantendo che gli utilizzi siano tutelati attraverso accordi di licenza che, nel caso dell'editoria musicale in Europa, sono stipulati prevalentemente attraverso le società di collecting.
L'efficacia degli accordi di licenza rappresenta un'opportunità per i consumatori di poter generare contenuti e, allo stesso tempo, tutela gli aventi diritto.

In questo ambito si può ancora migliorare al fine di garantire un giusto compenso ai titolari dei diritti rispetto ai volumi di affari che vengono generati grazie agli UGC nel mondo digitale. In particolare, sappiamo che in USA membri della National Music Publishers Association hanno stipulato accordi con Google/Youtube che includono anche i diritti di sincronizzazione e di riproduzione dei testi delle canzoni.

L'attuale scenario è quindi in evoluzione, ma all'interno di una cornice che rispecchia le esigenze di tutela dei diritti e di opportunità per gli utilizzatori.

Eventuali eccezioni rischierebbero di ridurre ulteriormente gli introiti degli autori senza portare reali benefici ai consumatori.


 

59. Have you experienced problems when trying to ensure that the work you have created (on the basis of pre-existing works) is properly identified for online use? Are proprietary systems sufficient in this context?


No. I sistemi applicati oggi sono sufficienti per riconoscere la paternità delle opere utilizzate. 

60. Have you experienced problems when trying to be remunerated for the use of the work you have created (on the basis of pre-existing works)?

No. 

La domanda ci sorprende. Il problema sembra essere quello di assicurare il giusto compenso a chi crea contenuti sulla base di opere preesistenti, piuttosto che tutelare gli autori originali dell'opera. 

Possiamo solo dire che gli accordi attuali presenti sul mercato, come ad es. quelli di Youtube, permettono ai creatori di essere compensati  anche per lavori creati sulla base di opere già esistenti. 




63. If your view is that a different solution is needed, what would it be?


Gli UGC non sono una novità in ambito digitale e gli editori musicali hanno lavorato a lungo per risolvere i problemi e comprendere al meglio i metodi di licenza  e di tutela per assicurare che gli autori potessero ricevere il giusto compenso per l'utilizzo delle loro opere.

Tutte le opere di derivazione da opere originali devono essere a nostro avviso regolarmente licenziate. Oggi esistono sistemi  per garantire la loro tutela, sia attraverso singoli accordi, che attraverso piattaforme generali di accordo.

Non vediamo quindi alcun motivo di prevedere eccezioni nel caso che queste opere siano  UGC.

Ogni modifica di legge che permettesse agli utilizzatori di creare opere derivate da originali senza averne la licenza avrebbe un impatto fortemente negativo per autori ed editori, togliendo risorse fondamentali a chi vive del proprio lavoro creativo.

Inoltre, le soluzioni applicate per gli UGC non solo devono offrire agli aventi diritto la possibilità di partecipare all'eventuale  valore commerciale delle opere create e diffuse, ma devono  anche rispettare la tutela al diritto morale degli autori e dei creatori, diritto riconosciuto dai principi europei sul copyright.




Private Copying and Reprography
64. In your view, is there a need to clarify at the EU level the scope and application of the private copying and reprography exceptions in the digital environment?


No. 

La Direttiva sul Copyright è sufficientemente chiara sugli scopi delle eccezioni alla copia privata e alla reprografia in ambito digitale. 

L'Alta Corte Europea ha sostenuto che la copia privata è un sistema efficace chiarendone i metodi di applicazione.

La Corte di Giustizia Europea ha fornito un'interpretazione uniforme delle eccezioni relative alla copia privata e alla reprografia. 


La copia privata è stata adottata dalla maggioranza dei paesi europei come modello per garantire il giusto compenso ai creatori. 

I sistemi di remunerazione per copia privata rappresentano un principio fondamentale di diritto e di riconoscimento del lavoro di chi crea e di tutta l'industria culturale.


65. Should digital copies made by end users for private purposes in the context of a service that has been licensed by rightholders, and where the harm to the rightholder is minimal, be subject to private copying levies? 


SI. 

In generale dovrebbe essere soggetto al pagamento di copia privata, anche se dipende dalle diverse circostanze e dalle eventuali eccezioni previste.

 66. How would changes in levies with respect to the application to online services (e.g. services based on cloud computing allowing, for instance, users to have copies on different devices) impact the development and functioning of new business models on the one hand and rightholders' revenue on the other?


Il fatto che i servizi digitali on line siano in crescita e si stiano sviluppando nuovi modelli di business non deve in alcun modo significare che si debbano sradicare i meccanismi che garantiscono i compensi ai creatori. Nel caso dei servizi attraverso Cloud Computing, si deve sottolineare la differenza tra i servizi cloud, e le relative licenze, e i device attraverso i quali si può accedere a questi servizi. E' evidente che i servizi cloud sono soggetti ad accordi di licenza e non a compensi, mentre gli apparecchi tecnologici sono soggetti ad equo compenso, essendo strumenti sempre più sofisticati con ampia capacità di realizzare copie.

Oggi più che mai la copia digitale, che ricordiamo è un perfetto clone dell'originale, è una prassi ampiamente diffusa tra tutti i consumatori. Le tariffe di equo compenso sono  attribuite ai device e non specificatamente alle copie effettuate in quanto sarebbe impossibile determinarne il numero. Riteniamo che l'equo compenso,  ad esempio applicato in Italia,  non corrisponda neanche lontanamente agli effettivi utilizzi e alle effettive copie effettuate dagli utenti. 





67. Would you see an added value in making levies visible on the invoices for products subject to levies? 

SI. Proprio perché riteniamo giusto e equo il compenso per copia privata riteniamo la trasparenza utile per assicurare che il compenso sia giusto, che siano applicate le corrette tariffe e non vi siano doppi pagamenti in caso di esportazione di prodotti.

68. Have you experienced a situation where a cross-border transaction resulted in undue levy payments, or duplicate payments of the same levy, or other obstacles to the free movement of goods or services?
No. 


69. What percentage of products subject to a levy is sold to persons other than natural persons for purposes clearly unrelated to private copying? Do any of those transactions result in undue payments? Please explain in detail the example you provide (type of products, type of transaction, stakeholders, etc.).

70. Where such undue payments arise, what percentage of trade do they affect? To what extent could a priori exemptions and/or ex post reimbursement schemes existing in some Member States help to remedy the situation?

71. If you have identified specific problems with the current functioning of the levy system, how would these problems best be solved?


Nel caso italiano, riteniamo vi siano ancora disparità tra le tariffe previste in Italia e quelle applicate in altri paesi europei come Francia e Germania. Ravvisiamo inoltre segnali preoccupanti da alcuni Paesi come Spagna e UK, dove attualmente non viene applicata la copia privata. 

Sarebbe importante garantire libertà di azione ai diversi Paesi dentro però  una cornice di legalità e di riconoscimento del diritto di copia privata sostenuto dalla Commissione Europea.



Fair Remuneration of authors and composers 
72. What is the best mechanism (or combination of mechanisms) to ensure that you receive an adequate remuneration for the exploitation of your works and performances?

La legge sul diritto d'autore rappresenta il pilastro fondamentale su cui si basa il lavoro di chi crea e che permette agli autori e all'industria culturale di investire e continuare a creare.

Il modo migliore di assicurare il lavoro degli autori e dei compositori è di agire insieme agli editori e alle società di collecting, in una situazione di certezza del diritto e di rigorosa applicazione dello stesso.

La rivoluzione digitale ha modificato radicalmente la fruizione dei contenuti creativi e di conseguenza i modelli di licenza. In questo contesto l'industria dei contenuti ha saputo adattarsi al rinnovamento  creando nuovi modelli di licenze (collettive e non)  e di business. 

Riteniamo che si possa ancora migliorare,  augurandoci che il mercato digitale, in grande espansione e capace di produrre per le aziende tecnologiche, grazie anche e soprattutto ai nostri contenuti, profitti miliardari, possa garantire un compenso più adeguato per l'utilizzo dei contenuti creativi.




Respect for Rights 
75. Should the civil enforcement system in the EU be rendered more efficient for infringements of copyright committed with a commercial purpose?

SI. 

Non è possibile chiedere all'industria creativa da sola di combattere quotidianamente contro le innumerevoli violazioni del diritto d'autore.

Lunghezze burocratiche, inoltre, rendono la tutela del diritto d'autore spesso impossibile.
Riteniamo siano indispensabili meccanismi alternativi che siano più efficienti, di rapida applicazione ed efficaci.
 
Ricordiamo che in Italia, uno dei paesi europei maggiormente colpiti dalla pirateria digitale, AGCOM sta per applicare il nuovo provvedimento per la tutela del diritto d'autore in ambito digitale.


Seppur riconosciamo che il target principale delle azioni di tutela del diritto d'autore devono essere coloro che compiono  gravi violazioni a scopo commerciale, riteniamo che il criterio di tutela e di rispetto debba essere però generale e non circoscritto solo a chi trae profitti dalle  violazioni.


76. In particular, is the current legal framework  clear enough to allow for  sufficient involvement of intermediaries (such as Internet service providers, advertising brokers, payment service providers, domain name registrars, etc.) in inhibiting online copyright infringements with a commercial purpose? If not, what measures would be useful to foster the cooperation of intermediaries? 

NO. Riteniamo cruciale un cambiamento di rotta, soprattutto nei rapporti di collaborazione con gli Internet Service Provider che troppo spesso non hanno dimostrato sufficiente spirito di cooperazione, di attenzione verso la tutela dei contenuti.

La Direttiva sul E-Commerce del resto non ha aiutato a chiarire e ben definire la cornice in cui si definisce il coinvolgimento degli intermediari.


Se gli ISP e gli altri intermediari sapranno lavorare insieme agli aventi diritto si potranno implementare  soluzioni più efficaci per garantire una cornice di legalità a beneficio di tutti, creando un eco sistema di sviluppo sia per chi crea i contenuti che per gli intermediari.

La EU può aiutare ad incentivare il rapporto di cooperazione creando regole chiare e trasparenti a cui tutti gli intermediari debbano attenersi.
 


77. Does the current civil enforcement framework ensure that the right balance is achieved between the right to have one's copyright respected and other rights such as the protection of private life and protection of personal data?



A Single EU Copyright Title
78. Should the EU pursue the establishment of a single EU Copyright Title, as a means of establishing a consistent framework for rights and exceptions to copyright across the EU, as well as a single framework for enforcement?


Other issues
80. Are there any other important matters related to the EU legal framework for copyright? Please explain and indicate how such matters should be addressed?


* Lotta alla pirateria digitale e applicazione di regole certe per la tutela delle opere protette in ambito digitale. 
* Armonizzazione fiscale per i prodotti culturali e in particolare agevolazioni fiscali per tutti i contenuti culturali commercializzati attraverso il web.
* Sostegno da parte della commissione a tutte le iniziative atte a sviluppare la diffusione legale dei contenuti culturali e all'implementazione di strumenti utili a facilitarne l'accesso, come ad esempio l'implementazione di un database per le opere musicali, quale è il progetto GRD.
* Sostenere l'educazione verso i consumatori al rispetto del diritto d'autore, come pilastro fondamentale per sostenere la produzione culturale di ogni paese e di conseguenza mantenere viva l'identità culturale di un popolo.

 

