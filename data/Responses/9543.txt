

                                          DG Internal Market and Services
                                          Rue de Spa 2
                                          1000 Brussels
                                          Belgium


                                          E-mail:
                                          markt-
                                          copyrightconsultation@ec.europa.eu







V Praze dne 4. 3. 2014





Veřejná konzultace k revizi pravidel autorského práva v EU





Vážení,


Zasíláme Vám vyjádření k veřejné konzultaci jakožto kolektivní správce a
umělecká agentura působící v České republice.


Omezujeme se na reakci na vybrané otázky, které pokládáme za
nejdůležitější.  Ohledně některých dalších otázek odkazujeme na vyjádření
sdružení SAA a IFRRO, kterých jsme členem a jejichž vyjádření plně
podporujeme.











Prof. JUDr. Jiří Srstka


Ředitel DILIA
































UVEĎTE LASKAVĚ SVOJI TOTOŽNOST:





Jméno: prof. JUDr. Jiří Srstka, ředitel DILIA









Typ respondentA (Laskavě podtrhněte správnou variantu):


   ← Autor/výkonný umělec NEBO zástupce autorů/ výkonných umělců


   ← Organizace kolektivní správy









II. Práva a fungování jednotného trhu
A. Proč není možné k mnoha internetovým obsahovým službám mít přístup
odkudkoli v Evropě?





3. [Především jste-li nositel práv nebo jste organizace kolektivní  správy:]
Jak často jste  žádáni  o  udělení  multiteritoriálních  licencí?  Je-li  to
možné, uveďte laskavě počet takových žádostí do  roka  a  připojte  příklady
s uvedením členského státu, odvětví (sektoru) a druhu obsahu.


[Otevřená otázka]

V oblasti audiovize jde o stovky případů ročně v zásadě za české nositele
práv zastupované smluvně. Jedná se o právo na sdělování díla veřejnosti (TV
vysílání, přenos TV vysílání, internet).


5. [Především jste-li nositel práv nebo jste organizace kolektivní  správy:]
Existují důvody, proč byste  i  v případech,  kdy  jste  nositeli  práv  pro
všechna příslušná teritoria,  nadále  považovali  za  nutné  nebo  oprávněné
zavést vůči  některému  poskytovateli  služeb  teritoriální  restrikce  (aby
například určitý obsah byl v určitých evropských zemích nedostupný)?

ANO – Laskavě vysvětlete s uvedením příkladů
Obecně lze říct, že je zcela na svobodném rozhodnutí nositele práv, pro
jaké území chce poskytnout licenci. Na otázku nelze paušálně odpovědět –
záleží na okolnostech a podmínkách konkrétních způsobů užití, uživatelů a
konečně i nositelů práv a děl.

B. Je nutné zajistit jednoznačnější přehled o tom, co všechno je třeba
schválit (nebo neschválit) při digitálním přenosu?

3. Odkazy a prohlížení
11. Mělo by uvedení odkazu (hyperlinku), který uživatele dovede k dílu  nebo
jinému předmětu ochrany chráněnému autorským právem, podléhat  (buď  obecně,
nebo jen ve specifických případech) svolení od nositele práv?


ANO – Laskavě  vysvětlete,  zda  si  myslíte,  že  by  uvedení  odkazu  mělo
podléhat tomuto svolení obecně, nebo jen ve specifických případech, a proč


Ve  specifických  případech  porušování  práv   odkazováním   na   nelegální
rozmnoženiny děl, by měl mít  nositel  práv  možnost  účinně  a  jednoduchým
způsobem zasáhnout na obranu svých práv.


4. Stahování digitálního obsahu do vlastnictví

14. [Především jste-li nositel práv nebo poskytovatel služeb:] Jaké by  byly
důsledky  zavedení  právního   rámce   umožňujícího   další   prodej   dříve
zakoupeného digitálního obsahu? Laskavě specifikujte podle příslušných  trhů
(druhů obsahu).


[Otevřená otázka]

Zavedení takového rámce by způsobilo více problémů, než by vyřešilo.
Zejména se zdá prakticky nekontrolovatelné, zda si původní majitel
neponechá žádnou kopii přeprodávaného díla. Zároveň by se ale otevřela řada
dalších otázek jako např. zda nositelé práv k dílu mají nárok na
spravedlivou odměnu za přeprodání díla, zda je potřeba získat k novému
prodeji souhlas nositelů práv ad.


C. Registrace děl

15. Pomohlo by vytvoření registračního systému na úrovni EU k snazšímu
identifikování děl a jiných předmětů ochrany a vydávání licencí k nim?


NE


17. Jaké možné nevýhody by takový systém měl?

[Otevřená otázka]

Podle mezinárodních smluv v oblasti autorského práva nemůže být registrace
podmínkou vzniku autorského práva. Registrace by byla pro nositele práv
zbytečnou administrativní zátěží.

E. Doba ochrany
20.  Jsou  současné  lhůty  ochrany  autorského  práva  dosud  vyhovující  i
v digitální prostředí?

ANO – Laskavě vysvětlete

Doba ochrany se prodlužovala z 50 na 70 let především z důvodu nárůstu
průměrné doby dožití. Nevidíme důvod dobu ochrany měnit kvůli digitálnímu
prostředí.

III. Omezení a výjimky na jednotném trhu
21. Existují problémy, které vznikly ze skutečnosti, že  většina  omezení  a
výjimek obsažených ve směrnicích EU týkajících se autorského práva jsou  pro
členské státy volitelné, nepovinné?
NE - Laskavě vysvětlete
Myslíme si, že tento přístup je pragmatický a vzhledem k teritorialitě
autorských práv i praktický.

22. Měly by se některé/všechny výjimky stát povinnými, a  jestliže  ano,  je
nutná větší míra harmonizace takových výjimek?
NE - Laskavě vysvětlete
Obecně podle našeho názoru není důvod k větší míře harmonizace výjimek.
Nicméně větší míra harmonizace by možná byla na místě v případě kopírování
pro osobní potřebu s navázaným systémem vyplácení náhradních odměn (viz
odpovědi na otázky 64 a následující.)


23. Měly by se do existujícího katalogu výjimek  a  omezení  přidat  –  nebo
ubrat – nové výjimky a omezení?  Laskavě  vysvětlete  odkazem  na  konkrétní
případy.


[Otevřená otázka]

Nemyslíme si, že je potřeba přidávat další výjimky, nebo některé ubírat.

24. Bez závislosti na předcházejících otázkách:  je  třeba  do  předpisového
rámce EU pro omezení a výjimky zavést větší míru flexibility?
NE
Úprava ve směrnici o autorském právu je dostatečně flexibilní.

26. Dá se teritorialita omezení a výjimek podle Vašich zkušeností  považovat
za problém?
NE
Podle našeho názoru nepředstavuje problém. Vychází z principu teritoriality
autorského práva a respektuje právní a kulturní rozdíly členských států

27. V případě, že by omezení a výjimky zavedené na národní úrovni  měly  mít
přeshraniční platnost, jak by se měla  řešit  otázka  „přiměřených  náhrad“,
bude-li přiměřená náhrada součástí výjimky? (např. kdo komu platí, a kde?)

 [Otevřená otázka]
Nejlepší nám připadá způsob platby nositelům práv prostřednictvím
organizací kolektivní správy ve státě, kde konečný spotřebitel využívá
výjimku, za jejíž uplatňování se tato přiměřená náhrada platí.

A. Přístup k obsahu v knihovnách a archivech
1. Uchovávání a archivace
28. (b) [Především jste-li nositel práv:] Zažili jste  problémy  související
s tím,  jak  knihovny,  vzdělávací  instituce,  muzea  a  archivy  uplatňují
výjimky pro zachování děl nebo jiných předmětů ochrany?
NE

36.  (c)  [Především  jste-li  nositel   práv:]   Sjednávali   jste   dohody
s knihovnami, kteréžto dohody měly  knihovnám  dát  možnost  půjčovat  knihy
nebo jiné materiály elektronicky včetně e-půjčování přes hranice?
Ano. DILIA má smlouvu s Národní knihovnou ČR, která umožňuje veřejným
knihovnám sdělování článků a výňatků z knih elektronicky jednotlivcům ze
stran veřejnosti. Toto užití je ovšem omezeno na území České republiky a
pouze pro registrované koncové uživatele knihovny.

3. E-půjčování
39.[Především jste-li nositel práv:] Jaké  rozdíly  vidíte  mezi  tradičními
činnostmi   knihoven,   například    zpřístupňováním    [čtením,    studiem]
v prostorách knihovny  nebo  půjčováním  pro  veřejnost,  a  činnostmi  jako
zpřístupňování mimo prostory knihovny (online, s dálkovým  přístupem)  a  e-
půjčování?

[Otevřená otázka]
Rozdíly jsou obrovské, zejména vzhledem k podstatě a formě elektronických
rozmnoženin a jejich velmi snadnému dalšímu rozmnožování. Rozdíl vidíme
zejména v potenciálně nepoměrně větší újmě pro nositele práv než byly
tradiční způsoby nakládání s díly – tedy archivace, prezenční a absenční
výpůjčky hmotných substrátů děl. Podmínky těchto nových způsobů užití děl
by měly být vždy konzultovány se zástupci nositelů práv vždy by měli být
bud licencovány, případně by měla být pro autory/nositele práv zajištěna
spravedlivá odměna.

4. Masová digitalizace


41. Bylo by nutné vypracovat  mechanismy  nad  rámec  těch,  které  už  byly
dohodnuty pro všechny  typy  obsahu  (např.  pro  audio  nebo  audiovizuální
sbírky, pro archivy vysílatelů apod.)?


ANO – Laskavě vysvětlete

Zejména v případě audiovizuálních děl je potřeba zajistit, aby autoři děl
získali za zpřístupnění děl tímto způsobem spravedlivou odměnu.


42 (b) [Především jste-li nositel  práv:]  Zažili  jste  konkrétní  problémy
vzniklé tím, jakým způsobem se díla a jiné předměty  ochrany  používají  při
výuce včetně přeshraničního užití?


ANO

Podle našich zkušeností často dochází k hromadnému rozmnožování materiálů
pro účastníky výuky, což značně přesahuje rozsah užití ve výuce pro
ilustrační účely. Týká se to i např. učebnic cizího jazyka  vydaných
v jiném státě.

F. Uživatelsky generovaný obsah

58. (c) [Především jste-li nositel práv:]  Zažili  jste  problémy  způsobené
tím, jak uživatelé používají existující díla  nebo  jiné  předměty  k šíření
nového obsahu po internetu, a to i přes hranice?


€ ANO – Laskavě vysvětlete s použitím příkladů

Díla jsou často užívána a upravována zcela bez vědomí autorů původních děl.



61. Existují-li problémy, jak by se daly nejlépe vyřešit?
[Otevřená otázka]

Jako řešení se nabízí buď hromadné smlouvy mezi organizacemi kolektivní
správy a provozovateli internetových služeb umožňujících shlédnutí, sdílení
či stahování autorských děl, nebo vytvoření jednoduchých licenčních
mechanizmů pro drobné (individuální) uživatele, které by jim umožnily
získání oprávnění za mírný poplatek např. opět od organizace kolektivní
správy. Podle našeho názoru není řešením zavedení další výjimky
z autorského práva.


IV. Soukromé kopírování a reprografie
64. Je podle Vašeho názoru třeba vyjasnit na úrovni EU  rozsah  a  uplatnění
výjimek pro soukromé kopírování a reprografii[1] v digitálním prostředí?
ANO
Je potřeba řešit aplikaci náhradní odměny na nové technologie, rostoucí
užití děl na mobilních telefonech a pod.

65.  Jestliže  si  koncoví  uživatelé  v rámci  služby  pokryté  licencí  od
nositelů práv pořizují digitální kopie pro soukromé použití a  jestliže  tím
nositelům licencí vzniká jen  nepatrná  újma,  měly  by  se  z těchto  kopií
platit poplatky za soukromé kopírování?[2]

ANO
Otázka není zcela přesná a je do značné míry tendenční, protože předpokládá
velikost újmu, která se samozřejmě liší případ od případu, v závislosti na
typu díla či konkrétním díle a typu užití. Je-li stanovena zákonná licence
na pořizování rozmnoženin pro osobní potřebu, za kterou povinné subjekty
odvádějí náhradní odměnu, pak není možné tyto rozmnoženiny pro osobní
potřebu slučovat odměnou za licenci potřebnou k poskytování předmětné
služby od nositelů práv.

66. Jak by změny poplatků při aplikaci na online  služby  (např.  na  služby
založené na cloud computingu, které mimo jiné umožňují uživatelům, aby  měli
kopie na vícerých zařízeních) ovlivnily vývoj a fungování nových  obchodních
modelů na jedné straně a příjmy nositelů práv na druhé straně?
[Otevřená otázka]

Fungování nových obchodních modelů by nejspíš nijak neovlivnily. Stejně
jako se existence či neexistence nebo výše odměn za rozmnožování děl pro
osobní potřebu prokazatelně neprojevuje v cenách produktů v rámci EU
v současnosti. Naopak by měly kompenzovat pokles licenčních odměn
z tradičních práv.


V. Spravedlivá odměna pro autory a výkonné umělce
72. [Především jste-li  autor/výkonný  umělec:]  Jaký  nejlepší  mechanismus
(nebo kombinace více  mechanismů)  zajistí,  abyste  dostávali  odpovídající
odměnu za užití svých děl a výkonů?

[Otevřená otázka]
Pro autory audiovizuálních děl zatím takový mechanismus neexistuje, zejména
vzhledem k široce uplatňovanému systému tzv. buy-outu práv producentem.
Proto podporujeme návrh SAA na zavedení systému odměn pro autory
audiovizuálních děl.

73. Existuje potřeba přijmout opatření na úrovni EU  (např.  zakázat  určitá
ustanovení ve smlouvách)?
ANO
Podporujeme návrh SAA na zavedení nepřevoditelného práva na odměnu  pro
autory audiovizuálních děl.

74.  Domníváte-li  se,  že  současná  pravidla  nejsou  účinná,   co   byste
navrhovali k řešení zjištěných nedostatků?

[Otevřená otázka]
Vedle výše zmíněného opatření zajišťujícího řádnou odměnu pro autory by
bylo vhodné i zavedení standardů spravedlivých a vynutitelných smluvních
podmínek pro autory v individuálních smlouvách.

VI. Respektování práv
75. Měla by se posílit účinnost občanskoprávního  systému  vynucování  práva
v EU pro případy, kdy jsou autorská práva porušena s komerčním záměrem?

X ANO – Laskavě vysvětlete

Je potřeba lépe vymezit odpovědnost provozovatelů úložišť obsahu, resp.
obdobných poskytovatelů služeb na internetu, kde dochází k užití autorských
děl.


76. Především: je nynější právní  rámec  natolik  jednoznačný,  že  umožňuje
dostatečné   zapojení   zprostředkujících   poskytovatelů   služeb    (např.
poskytovatelů    internetových    služeb,     zprostředkovatelů     reklamy,
poskytovatelů platebních služeb,  registrátorů  doménových  jmen  apod.)  do
zamezování případů porušení autorského  práva  s komerčním  záměrem?  Ne-li,
jaká  účelná  opatření  by  mohla  podpořit   spolupráci   zprostředkujících
poskytovatelů?
Viz odpověď sub 75. Aktuálně je vymezení odpovědnosti poskytovatelů obsahu
na internetu sporné, bylo by vhodné lépe nastavit pravidla této
zodpovědnosti, aby bylo zřejmé za jakých okolností a jakým způsobem, jsou
poskytovatelé obsahu povinni reagovat na porušování autorských práv, ke
kterému dochází při využívání jejich služeb.



-----------------------
[1] Článek 5.2(a) a 5.2(b) směrnice 2001/29/ES.
[2] Tato otázka byla také řešena v doporučeních, která vyvodil António
Vitorino ze zprostředkovatelského procesu v otázce poplatků za soukromé
kopírování a reprografii.

